Kosmetikkrevolusjonen (1977) norsk satire 

Handling (fra wikipedia)

Filmen åpner i en liten prøvekino, hvor ledelsen for firmaet A/S Clinox ser bedriftens siste reklamefremstøt for det røde kondomet «Ding Dong». Alle er begeistret, og regner med at her har man virkelig den store bestselgeren. Men dagen etter forsvinner optimismen. Forbrukerombudsmannen nedlegger forbud mot det nye kondomet. Det er valgår, og myndighetene er redd fargen kan virke støtende.
Samtidig er en mystisk kvinne ved navn Lucy Ferner (Zienia Merton) på vei til Oslo. Hun representerer Hongkong-konsernet A. Rihmann & Co. Firmaet har lenge vært på jakt etter et land hvor de kan bygge ut sin kraftkrevende kosmetikkindustri.
Valget faller på A/S Clinox. Firmaets sjef, direktør Olsen (Carsten Byhring), er et lett bytte for den smekre Lucy Ferner. Hun får snart ettersendt en merkelig, sort boks, som skal ta seg av produksjonen. Den har, foruten kraftinntak, tre hull merket ”ut”, ”inn” og ”eksos”. Boksen er komplett datastyrt, og ved å helle på råstoff og putte inn et ferdigprogrammert kort kan man få ut den lekreste parfyme, den rødeste rouge eller den mest virilduftende aftershave.
Problemet er å få tak i råstoff, og her er det konsernet proklamerer med store ord: ”Vår industri representerer den endelige løsningen på forurensningsproblematikken!” Hongkong-konsernet kjøper raskt opp en fremstående lege, som igjen overtaler miljøvernministeren til å gå inn for firmaets ideer. Snart følger hele regjeringen etter. En stor, ny fabrikk blir planlagt, og Staten oppretter et monopol for å skaffe til veie råstoffet: kloakk. Men folket begynner etterhvert å murre, og overveier etter hvert å ta saken i sine egne hender"