 Gengångare (Les Revenants) är en kritikerhyllad fransk tv-serie i åtta avsnitt. Den utspelar sig i en stad i de franska alperna där flera personer som dog unga återvänder till sina hem. De vet inte att de har varit döda i flera år och minns inte hur de dog. Samtidigt sker brutala mord i staden och de påminner om en tidigare seriemördare.

I SVT:s tv-blogg beskrivs den på följande sätt: "Oerhört spännande, otäck och bitvis hisnande vacker liknar inte detta något som gjorts i fransk tv tidigare, och uppriktigt talat inte någon annanstans heller. Genremässigt är Les Revenants på samma gång skräckthriller, familjedrama och krimprocedural, och åstadkommer på köpet – likt Låt den rätte komma in i långfilmssammanhang – en nyskapande tagning på supernatural-genren."

Del 3

Victor. Camilles nya identitet som kusinen Alice godtas på de flesta håll, samtidigt som Lenas ärr växer och gör henne allt svagare. Lena är övertygad om att Camille ligger bakom förvandlingen, och försöker konfrontera sin syster inför deras vänner. 