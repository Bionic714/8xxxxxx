[img]http://media.tumblr.com/tumblr_m1toxwplnF1r63xsu.jpg[/img]
Introduzione:

Noein - to your other self (???? ???????? Noein - m? hitori no kimi e?) è una serie anime fantascientifica del 2005 prodotta dallo studio Satelight, composta da 24 episodi, ideata e diretta da Kazuki Akane (I cieli di Escaflowne).
Noein è un anime che riesce ad integrare l'idea della teoria del caos e della fisica quantistica in una storia appassionante e di non difficile comprensione. E' una serie che comunque va seguita con una certa attenzione, per non incorrere nel rischio di perdersi qualche tassello importante che può rendere più difficile il capire i ruoli di ogni personaggio.
La spettacolare sequenza iniziale è un geniale input per far capire allo spettatore che questa storia non si limiterà semplicemente a narrare le vicende di una bambina dotata di strani poteri e quelle dei suoi amici, cosa che succede per le prime puntate e che, alla lunga, annoia pure un po'. Noein parte in piccolo e avanza, inesorabile, verso la grandezza. Da una connessione fra il passato e il futuro dei protagonisti, che sembra dire che la vicenda sarà circoscritta alla cittadina in cui vivono, si finisce per mettere in gioco il destino del mondo intero, e anche ciò che è e ciò che è stato.
Purtroppo, alcune puntate sono pesanti e procedono lentamente, rischiando di far venir meno l'attenzione di colui che guarda. Ma sono puntate sempre necessarie, in cui anche l'avvenimento più banale ha una stretta connessione con la trama principale. Noein è una bomba che viene caricata sempre di più con il suo procedere, fino ad esplodere negli ultimi, sconvolgenti, cinque episodi.
Il disegno è semplice ma particolare, con curiosi tratti quasi schizzati nelle scene di combattimento. Queste ultime sono realizzate in maniera superba, con animazioni veloci, fluide e mai ripetute. Bella la colorazione, realizzata con grande cura, e bella anche la computer grafica, integrata perfettamente con uno splendido lavoro di cell shading. Buone le musiche, che fanno da contorno in maniera eccellente, anche se non rappresentano nulla di innovativo.
Altro aspetto interessante di Noein è la sua determinazione nel denunciare ciò che viene perso una volta che i bambini diventano adulti. E' una denuncia a ciò che questo mondo ci insegna una volta raggiunta l'età per comprendere ciò che realmente ci sta intorno, ovvero di un mondo di morte e sofferenza dove si perde la voglia di sognare e si diventa materialisti, malvagi, e si tende a schiacciare senza pietà i sogni dei bambini per i propri ignobili fini personali.
Senza dubbio, Noein è una serie che consiglio, ma non per passare il tempo: diciamo che richiede un certo impegno seguire la trama, quindi serve anche la voglia a monte di stare attenti. 

Trama:

Nel futuro è scoppiata una terribile battaglia fra due linee temporali: lo Shangri-La, il cui obiettivo è il totale annullamento di tutti gli universi, e La'cryma, l'ultimo baluardo dell'umanità. Pressato dalla sempre più consistente minaccia posta dallo Shangri-La, l'Ordine dei Cavalieri del Drago (??? Ry?kihei?) si mette in viaggio tra le infinite pieghe dello spaziotempo per trovare l'unica cosa in grado di assicurare la vittoria agli esseri umani: la misteriosa Catena del Drago.
Nel presente, l'apparizione di un misterioso Cavaliere del Drago di nome Karasu sconvolge le vite di Haruka e del suo compagno di classe Yu: non solo il misterioso individuo identifica la ragazza come la Catena del Drago, ma afferma anche di essere uno Yu proveniente da un futuro lontano 15 anni....

[img]http://s9.postimage.org/ekkrccyrj/Noein_01_Neve_Blu_ac3_ITA_JAP_by_Salvo_avi_t.jpg[/img]

Dettagli:

Lingue: Italiano , Giapponese - sottotitoli Italiani (cartelli+dialoghi)
Formato Video: XviD 16:9 720 x 400 pixel
Formato Audio: ac3 2ch stereo 192 Kbs
Dimensione : 270 mb circa ciascuno episodio
fps=23,976

For more please visit:
------------------------