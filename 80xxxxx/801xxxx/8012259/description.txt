Fortsätt på nu/Aldrig stanna/ Våga känna hjärtat banka/Släppt allting/Det ordnar sig/Gå din egen väg. Exakt så kickar Alina Devecerski igång sitt debutalbum Maraton i låten med samma namn, en textrad som beskriver Sundbybergstjejens månader före albumet ganska bra. Alina tog sig i kragen och vågade, efter att ha skrivit musik åt andra artister under flera år, tro på sig själv och hitta sig själv som artist.

I april 2012 släppte hon sin debutsingel Flytta på dej, och en sommar senare har låten dansats till på festivaler runt om i Norden och den har parkerat på förstaplatsen hos både Spotify- och iTuneslistorna under flera veckor. Flytta på dej, har sålt platina i Danmark och 3x platina i Sverige och Norge, där den även toppade den officiella singellistan under 7 veckor. Alina gjorde rätt i att våga tro på sig själv.

Maraton består av, förutom redan släppta Flytta På Dej, andra singeln Ikväll Skiter Jag i Allt samt Jag Svär, 7 nya spår som är skrivna och producerade av Alina själv ihop med Christoffer Wikberg, även Jocke Berg har varit med och skrivit två låtar på albumet. Maraton handlar om känslor, om faser i livet men också om, som nämnt här ovan, att våga och sluta tvivla.

Det är mitt sätt jag uttrycka mig. Jag mår till och med dåligt om jag inte gör nya låtar, så viktigt är det. Det är så jag får reda på vem jag är. Annars pratar jag inte så mycket, säger Alina. (ginza.se)

- - -

Alina Devecerski - Maraton 2012
(EMI)


     1. Intro
     2. Maraton
     3. Vem tog dig hem
     4. Flytta på dej
     5. Det e dark nu
     6. Facka ur
     7. Ikväll skiter jag i allt
     8. Jag svär
     9. Arligt talat
    10. Krigar precis som du
