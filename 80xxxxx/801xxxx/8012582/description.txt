Nickelback är ett kanadensiskt rockband från Hanna, Alberta, och vars musik har en tydlig rakt på aggressiv ton utan att anses tung i traditionell mening. Influenser från Soundgarden och Alice In Chains finns, men utan dessa gruppers experimenterande stil och gitarrsolon. Samtidigt finns en del ballader och mer klassiska rocklåtar i bandets repertoar.

Mike Kroeger jobbade före genombrottet i en affär och det är därifrån man fick namnet Nickelback. Det var nämligen så att växeln som kunderna fick tillbaka efter de handlat ofta var fem cent (ett mynt som kallas "nickel" eftersom det sedan 1922 tillverkas av denna metall). Därmed fick kunderna en "Nickel back".

På deras första album "Curb" som utkom året 1996 så skrev frontmannen Chad Kroegers bror Brandon Kroeger alla låtarna men på albumet "The State" (utgiven år 1998 i Kanada, och senare släppt i USA 2000) skrev Chad Kroeger alla låtarna själv.
 
Deras stora genombrott kom 2001 med albumet Silver Side Up, som sålde i över 6 miljoner exemplar enbart i USA med hits som Too Bad, Never Again och megaframgången How You Remind Me som i USA var den mest spelade låten på radio år 2002. Albumet The Long Road fick triple-platinum-utmärkelse i USA och innehöll hits som Someday, Figured You Out and Feelin' Way Too Damn Good.
 
Chad Kroeger har också skrivit och sjungit ledmotivet Hero till filmen Spider-Man, 2002 (Josey Scott, Tyler Connolly och Matt Cameron medverkade också).


Info:

1996 - Curb
2000 - The State
2001 - Silver Side Up
2004 - The Long Road
2005 - All The Right Reasons
2006 - Animals
2008 - Dark Horse
2008 - Live At Sturgis
2011 - Here and Now