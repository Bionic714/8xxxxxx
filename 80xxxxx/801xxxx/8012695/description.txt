Deep Purple är ett hårdrocksband som bildades 1968 i Hertford, England, Storbritannien. Gruppen har vid sidan av Black Sabbath, och Led Zeppelin räknats som en av de tre stora 70-talsgrupperna inom hårdrocken, som, inspirerade av kanske främst Jimi Hendrix och Eric Claptons grupp Cream, lade grunden för stilen.
 
Ett särdrag i Deep Purples musik, som skiljer dem från Led Zeppelins eller Black Sabbaths stil men och som går igen i senare hårdrock, är influenserna från barockmusik, uttryckt som långa dueller mellan gitarr och orgel. Tydliga exempel på detta hörs i låtarna Speed King (från In Rock), Highway Star och Lazy (från Machine Head) och Burn (från skivan Burn). Dessa citat och lånade tekniker från den europeiska konstmusiken, särskilt barockmusiken, fanns i Deep Purples musik från den första LP:n, Shades of Deep Purple, 1968 exempelvis på låten Mandrake Root. Detta är ett element som knyter gruppens musik till, och visar på sambandet med, den samtida progressiva rocken (Emerson, Lake & Palmer, Yes, Genesis med flera). Bland deras mest kända låtar kan nämnas Smoke on the Water, Highway Star, Child In Time, Black Night, Perfect Strangers, When A Blind Man Cries, m.fl.

Info:

1968 - Shades Of Deep Purple
1968 - The Book Of Taliesyn
1969 - Deep Purple
1970 - In Rock
1971 - Fireball
1972 - Machine Head
1972 - Made In Japan
1973 - Who Do We Think We Are
1974 - Burn
1974 - Stormbringer
1975 - Come Taste The Band
1984 - Perfect Strangers
1987 - The House of Blue Light
1990 - Slaves And Masters
1993 - Battle Rages On
1996 - Purpendicular
1998 - Abandon
2003 - Bananas
2005 - Rapture Of The Deep (Special Tour 2 CD)