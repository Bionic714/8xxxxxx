Vahva sõdur Švejk on täispikk joonisfilm, mille aluseks on Jaroslav Hašeki maailmakuulus romaan. Stiilne ja humoorikas lugu kisub vaataja Esimese Maailmasõja keerisesse, näidates sündmusi tavalise sõduri mätta otsast. 

Josef Švejk on tavaline prahalane, kes kaupleb kasutatud koertega.
„Ametlik idioot" peab tänu kurjale saatusele ja halastamatu bürokraatia kadalipule viibima hullumajas, istuma vangis, saama kaardimängus maha mängitud ja lõpuks ka sõjaväljal oma keisrit teenima.

Jaroslav Hašek suri enne, kui jõudis oma meistriteose lõpetada. Filmi lõpp kujutab 1914 aasta tegelikke sündmusi , kus vaenupooled spontaanselt omavahel rahu sõlmisid.
Vahva sõdur Švejk on musta huumoriga pikitud pöörane seiklus, mis tõestab ilmekalt, kui palju tollane maailm tänapäevasega sarnaneb.

Ukraina 2009
Filmi rezhissöörid: Robert Crombie, Rynat Gazizov, Manuk Depoyan 

Dubleeritud Industrieal Productions stuudios filmistuudio Estinfilm tellimusel. 
Švejki osas Tõnu Aav
Tõlkija: Jaanus Jõekallas
Dublaazirezhissöör: Oleg Davidovitch
Produtsent: Mati Sepping

