Du gamla, du fria av Liza Marklund (Svenska) [by Komyo5665]

Annika Bengtzon är tillbaka på Kvällspressens redaktion i Stockholm efter tre år som tidningens korrespondent i Washington. Hon har återförenats med sin make, Thomas, som arbetar på justitiedepartementet med internationella säkerhetsanalyser. En eftermiddag hittas en ung småbarnsmamma död och översnöad bakom ett daghem i förorten Axelsberg i södra Stockholm. Hon är det fjärde offret på kort tid under liknande omständig-heter: kvinna, ung, mamma, knivhuggen bakifrån. På Kvällspressen anar man en seriemördare, något Annika avfärdar som vilda fantasier.

Thomas befinner sig på en konferens i Nairobi. Under en rekognoseringsresa vid somaliska gränsen kidnappas hela delegationen – sju personer från olika delar av Europa.

Allt eftersom kvinnomorden i Stockholms förorter blir allt fler, och misstankarna om en seriemördare börjar ta form även hos polisen, dras Annika in i ett våldsamt kidnappningsdrama som skakar både Europa och Östafrika. Kraven från kidnapparna är omöjliga och orimliga. När kraven avvisas avrättas gisslan i delegationen, en efter en.

Du gamla, du fria är en roman om hur den gamla, fria världen bygger järnridåer mot den nya, ofria. Om hur relationer mellan människor rämnar och andra byggs upp. Om hur medierna utnyttjar den nya tekniken till att vrida verkligheten så att den passar deras deadlines. Och om hur ondskan i Stockholms förorter egentligen ser ut…

Du gamla, du fria är den nionde kriminalromanen om journalisten Annika Bengtzon.

UPPLÄSARE: Eva Röse 
FÖRFATTARE: Liza Marklund
SERIE: Annika Bengtzon (Bok 9)

Läs mer: http://www.piratforlaget.se/bocker/du-gamla-du-fria/