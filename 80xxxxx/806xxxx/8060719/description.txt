Sverigedemokraterna (förkortas SD) är ett politiskt parti i Sverige grundat 1988, som betecknar sig som ett demokratiskt, nationalistiskt[8], nationalkonservativt och socialkonservativt parti.[2] Framträdande profilfrågor är en restriktiv flykting- och invandringspolitik, bekämpning av brottslighet samt motstånd till överstatlighet i EU.[9] Partiet tar avstånd från såväl mångkulturalism som rasism.[10] I riksdagsvalet 2010 kom Sverigedemokraterna för första gången in i riksdagen.[4] Sverigedemokraternas partiledare sedan 2005 är Jimmie Åkesson.