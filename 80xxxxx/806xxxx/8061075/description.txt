Med sitt kompromisslösa konstnärskap och sin unika rapteknik är Max Peezay tillbaka för att bidra ytterligare till svensk musikhistoria. Texterna på nya albumet F.A.S 3 skildrar dagens Sverige med klasskillnader, orättvisor och motstånd. Ljudbilden präglas av hårda grimebeats med kaxiga rim som för tankarna till den gamla skolans skrythiphop. Första singeln från albumet heter Telefonklotter och släpps samma dag som albumet.

F.A.S 3 gästas av flera tunga namn från den brittiska grimescenen som Lady Leshurr, Newham Generals och Rapid. Bland svenskarna på skivan hörs Max Peezays parhäst Juuso Pikanen, houseproducenten Özgur Can och electronicasinger/songwritern Little Jinder.

När Max Peezay släppte förra albumet Boven i dramat gjorde titelspåret succé på nätet. Den premiärvisades på Pirate Bay i samband med Max Peezays avhopp från Pirate Bay-rättegången. Avhoppet och hans ställningstagande för fri nedladdning blev en världsnyhet. Samhällskritiken och ifrågasättandet av rådande normer har alltid tagit stor plats i Max Peezays texter. På solodebuten Discokommittén bidrog Max Peezay starkt till att introducera ny urban brittisk basmusik för den svenska musikscenen. Idag räknas Discokommittén som banbrytande inom sin genre och Max
Peezay som en av landets mest innovativa artister.

Max Peezay är rapkonstnären och filosofen som alltid ligger steget före och utmanar såväl den svenska rapscenen som den traditionella musikindustrin.
 
http://maxpeezay.com