Villospår av Henning Mankell (Svenska) [by Komyo5665]

En kvinna brinner i rapsfältet. Hon flammar som en fackla mot den klarblå skyn. Kort därefter hittas en före detta justitieminister ihjälhuggen och skalperad utanför Ystad. Samma öde drabbar en tvivelaktig konsthandlare i Bjäresjö. Denna rekordvarma sommar, då svenskarna sitter klistrade vid TV-apparaterna under fotbolls-VM, går en seriemördare lös i Skåne.

Kommissarie Wallander leder en utredning som alltmer liknar en mardröm. Han inser att det fruktansvärda snart kommer att hända igen.

Någonstans i ett slutet rum fullbordar någon sin förvandling. Medan trummorna dånar från bandspelaren drar han de sista strecken på sin ansiktsmålning. Han konstaterar att vapnen är skarpslipade och lämnar ljudlöst rummet. En krigare drar åter ut i strid.

UPPLÄSARE: Peter Andersson
FÖRFATTARE: Henning Mankell
SERIE: Kurt Wallander (Bok 5)