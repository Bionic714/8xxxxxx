In dit programma gaan John van den Heuvel en zijn team ouders proberen te helpen die zijn geconfronteerd met een internationale kinderontvoering door hun ex-partner. 
Het is zo’n beetje het ergste wat je als ouder kan overkomen: op een dag sta je op het schoolplein en je ziet je kind niet. Ook niet als iedereen naar huis is en het schoolplein leeg. Razende paniek neemt de overhand; je belt met vrienden, familie, kennissen, school, sportclubs etc. Na verloop van tijd moet je de vreselijke conclusie trekken: mijn kind is echt weg.

20 januari: Wat begon als een emigratie naar Canada en een zoektocht naar geluk, eindigde voor Lisa in één groot drama. Ze heeft haar dochter Zoë inmiddels 2,5 jaar niet meer gezien en John van den Heuvel schiet te hulp.