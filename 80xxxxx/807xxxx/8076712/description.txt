Från älskade böcker via SVT:s uppskattade julkalender 2006 blir nu LasseMajas Detektivbyrå biofilm i ett klassiskt matinéäventyr för hela familjen. 

I Kameleontens hämnd blir Lasses och Majas uppdrag både svårare och farligare än tidigare. En mystisk bok om Vallebys grundare, Hertig Valle samt ett tio år gammalt fall gör sig påmint när märkliga ting börjar ske i Valleby kort efter att den beryktade Conny-Kameleont sluppit ut från fängelset. 

En dödskalle står i centrum när en serie mystiska händelser för Lasse och Maja djupare och djupare in i sitt hittills svåraste fall. Hämndbegär och avancerade förklädnader ställer till det rejält för våra vänner som tvingas till finurligare och modigare aktioner än någonsin tidigare för att återställa ordningen i Valleby.
