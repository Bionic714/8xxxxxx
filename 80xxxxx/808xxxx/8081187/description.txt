Peter Ames Carlin - Bruce


I nära fyra decennier har Bruce Springsteen, arbetarkillen från New Jersey, varit en av rockens största. Hans karriär omfattar 20 Grammys, två Golden Globes och en Oscar, samt över 120 miljoner sålda skivor och ett otal utsålda turnéer. Han har gett röst åt USA:s folksjäl och ofta sjungit om den amerikanska drömmen och dess baksidor, men är omåttligt populär även i Sverige - vem minns inte när en rekordpublik nästan hoppade sönder Ullevi under en Springsteenkonsert 1985? Det är en kärlek som är besvarad, och Bruce Springsteen har ofta setts vandra runt på egen hand på Stockholms gator. 

Trots sina direkta texter har privatpersonen Bruce förblivit ganska reserverad, och musikjournalisten Peter Ames Carlins biografi Bruce ger därför en ny inblick i Springsteens liv. Boken ger oss ett svar på vem Bruce är, både som människa och som artist, i en kronologisk skildring av hans långa karriär. Carlin har gjort djupintervjuer med familj, bandmedlemmar, barndomsvänner, exflickvänner och inte minst med Bruce själv. Redan i prologen skildras ett samtal mellan Peter A Carlin och Bruce Springsteen som låter oss ana Bruces charm och förstås också hans komplicerade förhållande till det egna kändisskapet. 

Bruce är ett måste för alla fans - Carlin har haft fri tillgång till Springsteen och hans närmaste på ett sätt som aldrig tidigare förekommit, och resultatet omfattar hela bredden av Springsteens häpnadsväckande karriär och är den hittills mest avslöjande skildringen av New Jerseys störste son. 

En bladvändare till biografi över en av de mest komplexa och fascinerande artisterna inom amerikanskt musikliv. 

inläsare: Björn Granath
Utg.datum: 2012-11-28
18 cd