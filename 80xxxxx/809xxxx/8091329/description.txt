
Det är en solig julidag på Sandhamn. Hos bankjuristen Nora Linde är det fest, man har samlats för att följa målgången i segeltävlingen Gotland Runt. Stort jubel utbryter när båten, med Noras man Henrik som styrman, seglar in som vinnare!

Men på vägen in mot Sandhamn faller båtens kapten Oscar Juliander plötsligt ihop, skjuten i bröstet. Varifrån kom skottet? Vem var det som sköt?

Kriminalinspektör Thomas Andreasson vid Nackapolisen får i uppdrag att lösa mordfallet tillsammans med nya kollegan Mia Holmgren. Det visar sig att Oscar Juliander, en välkänd, och etablerad konkursadvokat, dessutom vice ordförande i Kungliga Svenska Segelsällskapet, har dolt både hemligheter och lögner bakom sin tjusiga fasad. Ingenting är som det verkar på ytan.

Så mördas ytterligare en av segelsällskapets ledamöter... När Nora, med sina juridiska kunskaper, försöker hjälpa till att lösa fallet kommer hon nära Thomas. Noras och Henriks redan dåliga förhållande kompliceras ytterligare. Nora måste fatta ett beslut. Ska hon skiljas eller inte?



 
http://www.imdb.com/title/tt2544056/