Veronica Roth / Divergent

I Beatrice Pryors dystopiska hemstad Chicago är samhället uppdelat i fem falanger: De ärliga, De osjälviska, De tappra, De fridfulla och De lärda.
En särskild dag varje år måste alla sextonåringar välja vilken falang de vill tillhöra för resten av livet. För Beatrice står valet mellan att stanna kvar med sin familj hos De osjälviska eller att vara den hon innerst inne är.

Hon gör ett val som överraskar alla, inklusive henne själv. Under den hårda initieringsfas som följer, döper Beatrice om sig till Tris och tvingas utkämpa strider mot sina medkandidater för att upptas av De tappra.
Bara de tio bästa släpps in, de övriga tvingas leva utanför samhället som falanglösa.
Under extrema fysiska och psykiska prövningar måste Tris avgöra vilka som är hennes verkliga vänner och vad hon egentligen känner för sin mystiske instruktör, Four.

Tris bär också på en farlig hemlighet. När samhället hotas av våldsamma konflikter inser hon att den skulle kunna rädda de människor hon älskar. Om den inte förgör henne först.

Veronica Roth föddes 1988 i en förort till Chicago. Medan hon studerade på Northwestern University började hon skriva på sin dystopiska science fiction-trilogi.
Divergent, den första boken, har tillsammans med uppföljaren Insurgent redan sålt i över en och en halv miljon exemplar världen över.
Filmversionen av Divergent går upp på bio våren 2014.


Antal CD: 10 CD
Uppläsare: Anna Maria Käll
Speltid: Ca 12 timmar

Mer info: 
http://earbooks.se/titlar/978-91-7483-104-7.html