Femtio nyanser av honom (Originaltitel: Fifty Shades of Grey) är en erotisk roman skriven av E. L. James. Boken publicerades på engelska 2011 och har sålts i över 65 miljoner exemplar. Rättigheterna till boken har sålts till 37 länder, och 10 september 2012 gavs den ut på svenska. Boken är den första i en trilogi och efterföljs av Femtio nyanser av mörker, som gavs ut på svenska 28 oktober 2012, och Femtio nyanser av frihet, som gavs ut på svenska 2 januari 2013.