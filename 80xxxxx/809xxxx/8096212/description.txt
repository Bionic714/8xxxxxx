Norsk stumfilm fra 1929 regissert av daanske George Schenvoigt. Handlingen utspiller seg i et samisk miljø på Finnmarksvidda i riktig gamle dager. Basert på en klassisk roman om samene. 

(Fra Norsk film gjennom 35 år)

Handelsmann Linds datter skal til kirken og døpes. Følget blir angrepet av en ulveflokk og i den forvirringen som oppstår under flukten, faller barnet ut av pulken og blir i siste øyeblikk reddet av Jåmpa, tjenestegutt hos den rike Aslag Laagje, som tar barnet til seg og utgir det for å være sin datter. Barnet får i dåpen navnet Laila. Hun vokser opp sammen med Laagjes pleiesønn Mellet, som blir forelsket i henne.

Laila har imidlertid truffet sin fetter, Anders Lind, og blir glad i ham. De avtaler et stevnemøte en midnatt ved Korsvarden, men Anders kommer ikke, da hans far plutselig er blitt dødssyk. Laila tror han har sveket henne og går med på å gifte seg med Mellet, men Jåmpa får varslet Anders, som så vidt når fram til kirken like før vielsen skal finne sted. Alt blir så opppklart, og Laila faller i hans armer.