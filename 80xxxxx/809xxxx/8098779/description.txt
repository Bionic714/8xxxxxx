Det är sällan jag hört en live-upptagning med min far som berört mig så starkt som den ni nu, kära lyssnare, håller i er hand. Min fars totala kärlek till Ruben Nilsons viskonst märks förstås tydligt. Men här hörs också något mer…
Jag ska i ärlighetens namn erkänna att jag länge gick som katten kring het gröt innan jag överhuvudtaget lyckades förmå mig att lägga CD:n i skivspelaren. Jag visste att pappa vid tiden för denna konsert, privat befann sig mitt i en kaotisk limbo-tillvaro; hans äktenskap sedan några år hade nyligen upplösts, han var utan fast bostad, skattmasen jagade honom, hans kondition och hälsa var inte den bästa - mindre än två år senare skulle han vara död. Det jag helt enkelt befarade, när jag första gången tryckte på PLAY, var att något av min fars privata sönderfall också skulle höras i hans sångframföranden. Men döm om min förvåning när redan första inledande versraden, i sin kraft, träffar mig som ett knytnävslag i mellangärdet. Aldrig tidigare har jag hört pappa så här bra. Som om hela hans tillvaro hängde på denna enda föreställning. Kanske var det i någon mån precis det den gjorde… 
(CajsaStina Akerström)

- - -

Fred Akerstrom - Fred Akerstrom och Ruben Nilson-
live från Mosebacke 1983
(CD+DVD Vax Records 2012)

CD

 1. Gesällvisa   
 2. Den odödliga hästen  
 3. Adam och Eva  
 4. Trubaduren  
 5. Den okände soldaten  
 6. Balladen om Eken 
 7. Till bröderna i Klara  
 8. Gårdsmusikanter   
 9. Ficktjyvens visa   
10. Rallarevisa   
11. Akare Lundgrens begravning 
12. Nödhamn  
13. Förstadsromantik

DVD

Visdiktaren, plåtslagaren och konstnären Ruben Nilson-
en film av Karsten Wedel 1984 (48 min)
