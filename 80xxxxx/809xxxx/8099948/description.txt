"Det är den varmaste sommaren någonsin i Östergötland. Linköping dallrar i hettan och i de omgivande skogarna rasar de värsta skogsbränder trakten sett. Tidigt en morgon hittas en fjortonårig flicka irrandes naken och våldtagen i stadens största park. Flickan själv minns ingenting och kriminalinspektör Malin Fors och hennes kollega Zeke tvingas försöka nysta i de få ledtrådar som finns. Men hur hamnade flickan i parken och vem är förövaren? Malin, som själv har en dotter i samma ålder, berörs mycket illa av det som hänt. Samtidigt anmäls en annan flicka försvunnen av sina föräldrar och kort därpå görs en fasansfull upptäckt vid en badplats utanför staden.

Sommardöden har kommit till Linköping, och drömmen om en härlig sommar förvandlas under några julidagar till en fruktansvärd mardröm.

Sommardöden är andra delen i Mons Kallentofts serie om kriminalinspektör Malin Fors vid Linköpingspolisen som inleddes med den kritikerhyllade boken Midvinterblod. Det är en omskakande berättelse om övergrepp, förtvivlad kärlek och djupaste hat.

Mons Kallentoft, född 1968, är uppvuxen i Ljungsbro utanför Linköping men bor i Stockholm med sin familj. Efter den Katapultprisbelönade debuten med thrillern Pesetas år 2000 har han givit ut två omskrivna romaner och en internationellt uppmärksammad reportagebok om mat, mord och myter. Sitt stora genombrott fick Kallentoft med sin serie om kriminalinspektör Malin Fors. De tre första böckerna i serien, Midvinterblod, Sommardöden, och Höstoffer, har hittills sålt i över 400 000 exemplar och översatts till en mängd språk. "


-------
Se fler av mina eböcker!     
http://thepiratebay.org/user/sweEpub