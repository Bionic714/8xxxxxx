"Regnet vräker ner över slottet Skogså utanför Linköping, dropparna faller tungt över markerna och kroppen som flyter i vallgraven. Advokat Jerry Petersson, nybliven slottsägare och känd för sin hänsynslöshet, kommer inte att ta några fler uppdrag. Men hur har han hamnat i vallgraven?

Kriminalinspektör Malin Fors misstankar riktas snart mot de tidigare ägarna av slottet, den högadliga familjen Fågelsjö, som knappast med glädje kan ha velat sälja sitt släktgods till uppkomlingen Jerry Petersson. Men skulle försäljningen verkligen vara en orsak till mord? Och vem var egentligen människan Jerry Petersson, bakom it-miljonerna, de dyra kostymerna och konsten? Nära Malin, men som på andra sidan en tunn hinna, rör han sig som en skugga genom det som varit hans liv och händelserna som skulle leda fram till hans brutala död.

Höstoffer är tredje delen i Mons Kallentofts uppmärksammade serie om kriminalinspektör Malin Fors, som inleddes med de kritikerhyllade böckerna Midvinterblod och Sommardöden.

Mons Kallentoft, född 1968, är uppvuxen i Ljungsbro utanför Linköping men bor i Stockholm med sin familj. Efter den Katapultprisbelönade debuten med thrillern Pesetas år 2000 har han givit ut två omskrivna romaner och en internationellt uppmärksammad reportagebok om mat, mord och myter. Sitt stora genombrott fick Kallentoft med sin serie om kriminalinspektör Malin Fors. "


-------
Se fler av mina eböcker!     
http://thepiratebay.org/user/sweEpub