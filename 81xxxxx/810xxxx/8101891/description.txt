S. J. Bolton / Nu ser du mig

Trots sin djupa fascination för Jack the Ripper har den unga London-polisen Lacey Flint aldrig jobbat med ett mordfall, eller sett ett lik på nära håll. Förrän nu.
När Lacey en kväll närmar sig sin bil ser hon en döende kvinna stå lutad mot passagerarsidan. Kvinnan har blivit brutalt knivskuren bara ett ögonblick tidigare, och dör i Laceys famn.
Lacey kastas huvudstupa in i sin första mördarjakt, och hon skyr inga medel för att hitta den bestialiska mördaren.
Men hennes första stora fall blir också början på en högst personlig mardröm.

När Lacey får ett brev med välbekant innehåll, skrivet med blod, blir det uppenbart att det är en modern Jack the Ripper-kopia hon har att göra med. En som dessutom tycks vara fixerad vid just Lacey.
Ska hon, en oerfaren polis, kunna överlista mördaren? En mördare vars ökända förebild lyckades undkomma alla...

S. J. BOLTON, född i Lancashire i England, har snabbt blivit en av Storbritanniens mest hyllade deckarförfattare. Hon har nominerats till en rad priser, bland annat The Gold Dagger för Blood Harvest, och hennes roman Awakening tilldelades Mary Higgins Clark Award för "Årets bästa thriller" i USA.
Nu ser du mig är den första boken om den unga kriminalpolisen Lacey Flint.
S. J. Bolton bor i dag utanför Oxford med sin make och son.

"Det är tjocka lager med otäckheter i den här berättelsen, som suveränt jonglerar med plötsliga vändningar i handlingen. En helgjuten och mycket fängslande kriminalroman" JYLLANDS-POSTEN
"Ingen kan vara förberedd på den helt exceptionella twisten i slutet, trots alla ledtrådar som ges." DAILY MIRROR
"Originell och djupt, djupt otäck." DAILY MAIL


Antal CD: 11 CD
Uppläsare: Karin Lithman
Speltid: Ca 14 timmar