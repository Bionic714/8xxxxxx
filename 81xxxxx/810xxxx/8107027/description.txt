Många sjömil utanför Afrikas horn färdas ett lastfartyg mot Mombasa. Filmens öppningsscen skildrar hur den danske skeppskocken ringer till sin fru och dotter för att meddela att hans hemkomst kommer att bli två dagar senare än väntat. Vad han inte vet är att fartyget "MS Rozen" snart kommer att kapas av somaliska pirater och besättningen tas gisslan. Detta gisslandrama skildras med närgången kamera och hårdkokt realism. Scenerna växlar mellan de klaustrofiska, svettiga skrymmena ombord, ständigt med en gevärspipa inom synhåll, och de ljusa och luftkonditonerade styrelse- och mötesrummen på danska rederiet Orion, där det blir alltmer tydligt att även företagets VD, Peter, tagits gisslan: han tillbringar snart varje vaken stund och sömnlösa nätter med att vänta på ett telefonsamtal, ett livstecken, ett anbud
