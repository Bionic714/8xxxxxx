"I den sjätte romanen om Erik Winter och hans kolleger vid Göteborgspolisen får vi återknyta bekantskapen med Steve Macdonald från Scotland Yard. Och det på dennes hemmaplan, de skotska högländerna.

Winter kommer dit för att undersöka två mystiska försvinnanden. Med femtio års mellanrum har två fiskare, far och son, från Bohuslän försvunnit utanför den skotska kusten. Hemma i Göteborg tvingas polisassistenten Aneta Djanali möta sitt eget afrikanska förflutna när hon nystar i en misshandelshärva. Och alltihopa utgår ifrån havet.

Indiansommar i Göteborg. Kriminalkommissarie Erik Winter blir uppsökt av en gammal flickvän, de hade en sommar i skärgården tjugu år tidigare, sen inget mer. Nu är han den ende hon kan vända sig till. Hennes farfar försvann under början av andra världskriget vid fiske utanför skotska kusten. Efter att nyligen fått ett märkligt brev om försvinnandet for hennes far dit för att undersöka saken. Nu är han också försvunnen.

Winter måste fara till de skotska högländerna, han får åter samarbeta med sin kollega Steve Macdonald, det blir farligare än de någonsin kunnat föreställa sig.

Åke Edwardson bor och verkar i Göteborg. Förutom romaner om Erik Winter skriver han radioteater, resereportage och litteraturkritik. Han är uppvuxen i Vrigstad i Småland. Där bor han numera också sommartid."

-------
Se fler av mina eböcker!  
http://thepiratebay.org/user/sweEpub	