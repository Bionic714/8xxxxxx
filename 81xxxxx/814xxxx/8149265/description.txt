Den siste mannen på jorden är inte ensam. Will Smith spelar huvudrollen som ensam överlevande i I Am Legend, en episk actionfilm om ett folktomt Manhattan. En riktig nagelbitare som garanterat ger dig kalla kårar. Vetenskapsmannen Robert Neville (Smith) är av någon anledning immun mot ett ohejdbart och obotligt virus. Han är den ende överlevande människan i hela New York och kanske den ende i hela världen. Men det visar sig att han inte är ensam. Offren som viruset skördat lurar i det fördolda och bevakar Nevilles framfart in i minsta detalj - i väntan på att han ska begå ett enda ödesdigert misstag. Neville är mänsklighetens kanske sista hopp och han har en enda sak i sinnet - att hitta ett motgift med hjälp av sitt eget immuna blod. Men han står ensam mot många fiender... Och tiden håller på att rinna ut. 