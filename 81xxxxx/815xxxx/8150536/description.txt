De Nieuwe Bijbelvertaling (NBV) is een vertaling in hedendaags, natuurlijk Nederlands. Het is een interconfessionele vertaling, uitgebracht door het Nederlands Bijbelgenootschap (NBG) en de Katholieke Bijbelstichting (KBS) in samenwerking met Vlaamse partnerorganisaties.

De NBV is gepubliceerd in 2004; sindsdien zijn er meer dan een miljoen exemplaren van verkocht.



NBG-vertaling 1951

In de eerste helft van de 20e eeuw ondersteunde het NBG het werk aan de Nieuwe Vertaling. De vertaling was compleet in 1951 en werd bekend als de NBG-vertaling 1951. Deze vertaling werd al snel door de meeste protestantse kerken in gebruik genomen.