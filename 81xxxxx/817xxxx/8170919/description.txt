Nederlands
333 pagina's
Samenw. Uitgeverijen Meulenhoff Boekerij
oktober 2011

Het indrukwekkende verhaal van een jong meisje op weg naar volwassenheid in het Iran van de 17de eeuw.
Ze woont met haar ouders in een afgelegen dorp en is daar heel gelukkig. Van haar ouders leert ze tapijtknopen en al snel is ze de beste van het dorp. Maar als haar vader overlijdt, zijn haar moeder en zij gedwongen om naar Isfahan te verhuizen, waar hun enige familieleden wonen. Oom en tante nemen de twee met tegenzin op. Het leven is zwaar, maar ze leert er alles van het vak dat haar toekomst zal bepalen. Niet alleen knopen, maar ook ontwerpen, kleuren uitzoeken en - voor haar moeder en haarzelf van levensbelang - haar eigen creaties verkopen. 
Tegelijkertijd komt ze terecht in een avontuur dat haar seksualiteit doet ontwaken, maar haar ook blootstelt aan afwijzing en verraad, voor ze haar weg vindt naar geluk en ze beseft dat er eigenlijk maar één grote liefde is: de bruisende en inspirerende stad Isfahan. 
Anita Amirrezvani werd in Teheran geboren en groeide op in San Francisco. Ze schreef jarenlang recensies over dansvoorstellingen. Ze heeft acht jaar aan Dochter van Isfahan gewerkt en ze bracht drie keer een bezoek aan Iran om onderzoek te doen naar de historische omstandigheden ten tijde van sjah Abbas, die Isfahan tot grote bloei bracht.