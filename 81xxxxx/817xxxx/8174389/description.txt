I 25 år har Titiyo varit en av Sveriges främsta sångare. Andå har det inte funnits någonting i Titiyos musik som förberett en på att hon var kapabel till det här. När Titiyo började sjunga på klubbar i Stockholm var hennes uppenbara förebilder sångerskor som Lyn Collins, Vicki Anderson och Aretha Franklin. En soultradition som hon under åren blästrat och förädlat. Men här byter Titiyo röst helt och hållet.

El Rojo Adios är ett samarbete mellan Titiyo och gitarristen Andreas Söderström. Musiken målar upp bilder från vintriga vilda västern-landskap med frostbitna kaktusar. Titiyos sätt att sjunga påminner snarast om Joni Mitchell och folkikonen Vashti Bunyan. Glasklart, kraftfullt och hypnotiserande vackert. Ett av vinterns finaste album. Ett ensamt tomtebloss mitt på isen i Vasaparken.
(Jan Gradvall)

- - -

El Rojo Adios - El Rojo Adios 2012
(Kning Disk)


    1. Agitator
    2. In transfer
    3. Alcatraz
    4. Roland Orlando
    5. On a train
    6. Black market
    7. Waiting to be found
    8. Baby blue
