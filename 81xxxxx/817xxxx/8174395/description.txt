60-årige Per är vicevärd i ett modernt bostadshus. Han är en bitter man med ryggont och få glädjeämnen i livet. En dag hittar han en naken flicka i en tom lägenhet, som om hon fallit ned från himlen med endast en gardin runt sig. Flickan pratar inte, men verkar glad och tillgiven. Kanske dum? Naiv? För bra för att vara sann? Någonting är det i alla fall med henne, för plötsligt visar det sig att Pers knä är läkt. Per tar med sig henne hem och hennes hjälplöshet väcker något nytt i honom. En omsorg, en eftertanke, en mjuk sida. Men verkligheten gör sig snart påmind. Hans vänners vänner vill också bli helade, och när Per får nog kommer han på kant med allt och alla och inser att han är på väg att ödelägga både sig själv och flickan.


 
http://www.imdb.com/title/tt2429638/