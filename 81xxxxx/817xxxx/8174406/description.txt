Stefan Sundström har alltid haft en känsla för naturromantik och livets enkelhet, den som alltid är så svår att uppnå. Skivan har ett stort mått Jan Johansson-inspirerad folktonsjazz över sig, är fylld med vemod och inspelad i en liten kyrka. Barnatron hänger med som underliggande tema. Den behöver inte nödvändigtvis ha en religiös karaktär utan kan tolkas som en sorts oförstördhet, en naiv äkthet som uppskattar bäckens porlande eller måsarnas skrik framför teknikens och prestationens hets.

Allt handlar om att vara en god människa, som en del i ekologin, men också om hur svårt det är. Just för att man är människa med allt vad mänsklighet innebär. Lyssna på herr Sundström och det blir lite friskare att andas, åtminstone för en stund. 
(Mathilda Dahlgren, gaffa.se)

- - -

Stefan Sundström - Under Radarn 2013
(Rötjut/Unite 2013) 


     1. Hej hej hej Lou
     2. Huset av glas
     3. Fåglar
     4. Bakom rutan
     5. Bye bye Trondheim
     6. Onkel Alf
     7. Kapten Dunders sista turne
     8. Odlandets glädje
     9. Avstånd till min käresta
    10. Vår i Dalarna
    11. Trägårn
    12. Tommys trall

Bandet är förutom Stefan själv:
Anders Hernestam - trummor
Ola Nyström - gitarr
Martin Hederos - diverse klaviatur
Fredrik Zetterberg - kontrabas
