[b][SIZE=12][color=red]Verdi - La Traviata - Salzburg (2005) [Mpeg-4 - ita - Ac3 - ita eng ger fre spa chi] [TNT Village][/b][/SIZE][/color]

[url=http://forum.tntvillage.scambioetico.org/index.php?showtopic=330770].: Scheda Originale :.[/url] 
http://forum.tntvillage.scambioetico.org/index.php?&act=ST&f=563&t=330770

.: Locandina :.

[align=center][IMG]http://img651.imageshack.us/img651/116/netrebkovillazonhampson.jpg[/IMG][/align]


.: Trama :.

“La traviata opera romantica?”, decisamente no, almeno non nell’accezione comune del termine, nonostante nel corso degli anni la concezione del romanzo e della pièce teatrale di Alexandre Dumas figlio prima e del capolavoro di Verdi poi, ne abbia fatto il prototipo del dramma romantico. “Traviata” è una tragedia in musica, la stigmatizzazione dei disvalori di una società che bada, in qualsiasi epoca, più all’apparenza che alla sostanza, che è più attenta al materiale che allo spirituale; chi, come Violetta e Alfredo, prova ad uscire dal perverso gioco del fatuo apparire per ricercare un angolo di autentica condivisione di sentimenti, è miseramente destinato a fallire. Crediamo che proprio questa dirompente tragicità turbò gli animi del pubblico ottocentesco, che fu costretto a specchiarsi nel dramma rappresentato in scena. La storia dell’infelice Violetta è dinanzi a noi, ci forza a riflettere su noi stessi; e qui, crediamo, risieda la sua immortale, inoppugnabile forza. La solitudine è la cifra interpretativa che sceglie Willy Decker per il suo allestimento salisburghese, allestimento di incomparabile bellezza ed intensità. I personaggi principali, Violetta, Alfredo, Germont, sono costantemente in scena, si guardano, si toccano, si parlano, ma non entrano mai realmente in contatto l’uno con l’altro, restando una sorta di “monadi” interagenti. Questa azione-non azione viene costantemente sorvegliata da un vecchio signore, che solo alla fine scopriremo essere il Dottor Grénvil, il quale a tratti consegna a Violetta una camelia, simbolo del desiderio disperato di comprensione e di accettazione, che ella di volta in volta porge ad Alfredo, a Germont, al Barone. Sulla scena, una bianca semiellisse, vuota tranne che per dei divani, bianchi anch’essi, campeggia un orologio che inesorabile scandisce l’avvicinarsi della morte di Violetta, correndo all’impazzata durante il primo atto, nonostante ella cerchi disperatamente di fermarlo aggrappandosi alle lancette, e che si arresta solo nella prima scena del secondo atto, quando è coperto da un drappo fiorato (come lo sono i divani) che rappresenta il giardino, per riprendere a scandire, inesorabile, l’inevitabile fine. Se l’elegantissima scena è svuotata di qualunque orpello descrittivo, la drammaturgia intensissima la riempie. Geniale l’idea di un Alfredo assolutamente infantile, capace di gesti inconsulti, di smorfie, e di momenti intensi e disperati, di un Germont falsamente affettuoso ed in realtà violento fino al contatto fisico sia col figlio, che schiaffeggerà nel corso del drammatico colloquio del secondo atto, che con Violetta. Decker, coadiuvato splendidamente dall’impianto scenico e dai costumi di Wolfgang Gussmann, il quale ci fa capire che basta un divano per fare un salotto e che è sufficiente coprirlo con un tessuto a fiori per darci l’idea di un giardino, firma dunque uno spettacolo che, a nostro avviso, resterà negli annali come uno tra i più riusciti. Nella storia del teatro d’opera. Una completa adesione alla visione del regista è venuta dai cantanti, che hanno fornito, senza eccezione alcuna, prove di emozionante intensità sia nel canto che nell’interpretazione. Anna Netrebko, la cui voce va tornendosi ed arrotondandosi sia nei centri che in acuto, è una Violetta di incredibile avvenenza, sia fisica che vocale. La Netrebko comprende appieno la tragicità di Violetta, la sua assoluta necessità di essere accettata, il suo incontenibile bisogno d’amore. Emblematici, dal punto di vista interpretativo, il “da capo” di “Sempre libera”, cantato quasi in pianissimo e pervaso da una vena di straziante malinconia, e l’ “Addio del passato”, chiuso con una “messa di voce” che sembra un grido di disperazione. Bravissimo Rolando Villázon, che si conferma uno dei giovani tenori più interessanti del momento. Villázon conferisce al suo personaggio un’inedita vena fanciullesca che gli si addice davvero; a tratti è appassionato, a tratti isterico, a tratti disperato. La voce è splendida, brillante in acuto, solida in centro, ben strutturata dal punto di vista tecnico; l’ emissione è pressoché perfetta, la linea di canto impeccabile. Davvero un grande cantante ed un grande interprete. Thomas Hampson è, come accennato sopra, un Germont che solo a momenti cela la sua rozza volgarità mascherandola con un affettato amore paterno che diventa immediatamente imperativo e violento. Per lui un successo meritatissimo, determinato anche dalle sue doti vocali e dall’assoluta intelligenza interpretativa, che lo pongono, meritatamente, tra i grandi cantanti della nostra epoca. Da rimarcare la dizione perfetta di tutti. Molto bene anche i comprimari, tra i quali segnaliamo l’ ottimo Gastone di Salvatore Cordella, il sempre verde Grénvil del sempre verde Luigi Roni, la Flora di Helene Schneiderman e l’Annina di Diane Pilcher. Bene anche gli altri. Carlo Rizzi ha concertato senza particolari guizzi interpretativi, ma tutto sommato con grande correttezza, evitando eccessi e mostrando attenzione al giusto equilibrio tra buca e palcoscenico. Splendidi i Wiener, con qualche piccolo eccesso tra gli ottoni, e magnifico, come al solito il Wiener Singverein. Alla fine un trionfo di pubblico con ovazioni prolungate e meritatissime all’indirizzo dei protagonisti.

Alessandro Cammarano [www.operaclick.com]


.: Screenshot :.

[IMG]http://imageshack.us/a/img585/32/traviatanetrebkoacti200.jpg[/IMG]
[IMG]http://imageshack.us/a/img96/7961/vts013vob001529124.jpg[/IMG]


.: Scheda :.

[b]Titolo originale: [/b]La Traviata
[b]Nazionalità: [/b]Austriaca
[b]Anno:  [/b]2005                                    
[b]Genere: [/b]Lirica
[b]Etichetta:  [/b]Deutsche grammophon
[b]Data di pubblicazione: [/b]19/05/2006
[b]Cast: [/b](Violetta Valery)Anna Netrebko, (Flora Bervoix)Helene Schneiderman, (Annina)Diane Pilcher, (Alfredo Germont)Rolando Villazón, (Giorgio Germont)Thomas Hampson, (Gastone)Salvatore Cordella, (Barone Douphol) Paul Gay, (Marchese D'obigny)Herman Wallèn, (Dottor Grenvil)Luigi Roni,(Giuseppe)	Dritan Luca
[b]Direttore: [/b]Carlo Rizzi
[b]Regia: [/b]Willy Decker
[b]Scene e Costumi: [/b]Wolfgang Gussmann
[b]Luci: [/b]Hans Toelstede
[b]Coreografie: [/b]Athol Farmer
[b]Maestro del Coro: [/b]Rupert Huber

.: Dati tecnici del file :.
[b]Dimensione: [/b]1,48 GB
[b]Durata: [/b] 02:12:35

[b]Video Codec: [/b]V_MPEG4/ISO/AVC
[b]Risoluzione: [/b]720 x 480
[b]FPS (Frames/sec):[/b]29.970031 fps
[b]Audio Codec: [/b]A_AC3
[b]Audio Bitrate: [/b]192 kbps CBR
[b]Freq Audio: [/b]48000 Hz
[b]Sottotitoli: [/b]ita, eng, ger, fre, spa, chi
[b]Formato Video: [/b] .mkv

========================================

Visit www.tntvillage.scambioetico.org/ and good downloads!