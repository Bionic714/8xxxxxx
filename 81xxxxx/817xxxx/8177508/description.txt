Sonjas sista vilja / Åsa Hellberg

Det tillhörde ovanligheterna att en död kvinna låg utanför entrén till Åhléns, men Sonja Gustavsson hade aldrig varit en särskilt vanlig kvinna.
Hon hade inte planerat att dö mitt i Farsta centrum, men om hon vetat att det var där det skulle ske hade hon inte haft något emot det.
Däremot hade hon planerat allt för sina väninnor, Maggan, Rebecka och Susanne, som chockas rejält av hennes testamente.
De får dela på allt alla miljoner och alla spännande investeringar.
Men först måste de uppfylla vissa villkor Vill de och kan de göra Sonja till viljes?

Sonjas sista vilja är en riktig bladvändare. Tre vanliga tjejer i femtioårsåldern rycks upp från sina liv och tvingas börja om på nytt under mycket ovanliga omständigheter.
Vi följer dem andlöst vare sig det handlar om heta kärleksaffärer i Paris, jobbiga exmakar i Stockholm eller gulliga barnbarn i Östersund.

Det här är en härlig, romantisk komedi som lockar till både skratt och tårar och som är helt omöjlig att lägga från sig.


Antal CD: 8 CD
Uppläsare: Kerstin Andersson
Speltid: Ca 10 timmar

Mer info: 
http://www.adlibris.com/se/product.aspx?isbn=9170029938
