Viggo Cavling – Femte hjulet

Stjärnreportern Adam fick en vacker begravning. Men han dog alltför ung, och hans sambo Sofia är övertygad om att det var ett svek som till slut dödade honom. Hans närmaste vänner Mårten Leijon och Gabriel von Fersen verkar veta mer än de medger. Sofia är så fylld av vrede och samvetskval att hon inte finner ro att sörja. Vad hände egentligen natten Adam blev misshandlad? Hur blev han femte hjulet och varför blev han så brutalt avpolletterad av sina ungdomsvänner? 
Samtidigt är Gabriel hårt ansatt. Någon känner till den illegala affär som gjort honom till en förmögen slottsherre och än en gång behöver han Mårtens hjälp. Men Mårten, socialdemokraternas före detta "fixare", är indragen i en politisk utpressningsaffär som kan ändra Sveriges framtid. Plötsligt riskerar samtliga att dras ner i avgrunden. 
I Femte hjulet får vi åter möta huvudpersonerna från den framgångsrika Rörmokaren. Viggo Cavling visar än en gång att han som få andra kan skildra det samtida Stockholm - han rör sig obehindrat mellan löpsedelsjakten på tidningsredaktionerna och intrigerna i den politiska toppen. Maktens korridorer har aldrig känts mer lockande - eller frånstötande.
 
8 CD C:a 9 tim
Uppläsare: Mattias Linderoth
