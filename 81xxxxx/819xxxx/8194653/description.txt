Kristin har en vecka kvar till studenten. Hon har en lista med 1000 saker hon måste göra innan hon dör. Överst på den listan står det: resa till New York.

Allt är perfekt och lokaltidningen på orten har lovat att publicera Kristins krönikor om staden som aldrig sover. Men avskedsfesten blir både vild och blöt och Kristin missar planet morgonen därpå med en hårsmån. Hon inser att total förnedring väntar om hon återvänder hem, inte minst från hennes manipulativa syster. Istället gömmer hon sig hemma hos Andrea, en märklig ung tjej långt ute på landet. I huset ”ingenstans” tar Kristin med Andrea till New Yorks pulserande hjärta i ett vindlande virtuellt äventyr som alla därhemma kan följa i hennes artiklar.



 
http://www.imdb.com/title/tt2287655/