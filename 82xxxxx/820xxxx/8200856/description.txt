Som de to foregående bøkene handler årets bok om hovedpersonen Elisabeth Sunee Rathke (ELLI). Nå er hun permitert fra Oslo-politiet på grunn av en episode som skjedde i Giftstrøm (2011). Men Elli, hvis kjennetegn er energi, selvsikkerhet, egenrådighet, og multietnisk, greier ikke å sitte i ro, men bestemmer seg endelig for å etterforske drapet på søsteren Anne, som skjedde for 16 år siden. Den gang fant de aldri morderen, det vil Elli gjøre nå. Samtidig får Oslo-politiet og hennes kollega Jan Nereng ett, og etterhvert to drap til i hendene hvis spor knytter seg til dop og Asia, rettere sagt til Thailand. Dess dypere Elli graver i søsterens "kalde" sak og Jan dykker ned i de doprelaterte mordene så kommer disse sakene nærmere hverandre. Hva kan mordet på Anne i 1996 ha med disse tre mordene 16 år etter. Ellis thailandske bakgrunn kommer i hvert fall til hjelp. 

Elli er en mangefassetert og interessant etterforsker, dette gjør at det aldri er kjedelig å følge henne. Hanssen skriver drivende god actionkrim, litterært stabilt og medrivende.