UNINETTUNO - FISICA GENERALE II

Prof. Paolo Allia (Professore Ordinario al Politecnico di Torino)

Descrizione

Obiettivo del corso è quello di fornire allo studente una comprensione non superficiale né solo qualitativa dei fenomeni connessi con le proprietà elettriche e magnetiche della materia e con la propagazione di onde elettromagnetiche. Alla fine del corso lo studente saprà interpretare correttamente i fenomeni elettromagnetici che accompagnano e costituiscono moltissime applicazioni della tecnologia contemporanea, dai circuiti elettrici ai motori, alle antenne per la trasmissione dei segnali, e ne conoscerà i principi essenziali. Altrettanto varrà per l’ottica e i suoi principi essenziali. Alcune delle ultime lezioni tratteranno di meccanica quantistica. A conclusione del corso lo studente avrà acquisito la metodologia per essere in grado di risolvere semplici problemi relativi a quanto sopra e di impostare la soluzione di problemi più complessi.

Argomenti

· Elettrostatica: campo elettrico di una carica puntiforme e di una distribuzione di cariche; potenziale elettrostatico; legge di Gauss e sue applicazioni; proprietà dei dielettrici; capacità e condensatori
· La corrente elettrica: La legge di Ohm Effetto Joule
· Magnetostatica: proprietà del campo magnetico statico; forza di Lorentz; campo magnetico generato da una corrente; forze tra correnti; la relazione di Ampère; campo della spira e dipoli magnetici; proprietà magnetiche della materia
· Campi elettromagnetici dipendenti dal tempo la legge di Faraday; induttanza; le equazioni di Maxwell; le onde elettromagnetiche; proprietà generali della propagazione per onde; generazione di onde elettromagnetiche
· L'ottica: la legge di Snell e l'ottica geometrica; fenomeni interferenziali; la diffrazione della luce; polarizzazione della luce
· Meccanica quantistica: basi concettuali; formalismo; stati quatistici; principio di Pauli

Testi consigliati

· Fondamenti di Fisica, HALLIDAY D., RESNICK R., WALKER J., 3a Edizione, Casa Editrice Ambrosiana, Milano (1995)
· Dall'elettrone all'entropia - Volumi I e II, A. TARTAGLIA, LEVROTTO & BELLA, Torino (1992) (on line su http://www.lamp.polito.it/fil/ in "Strumenti / Materiali per lo studio")

Prerequisiti

Lo studente deve possedere i contenuti tipici dei corsi di Matematica I, Matematica II e Fisica I; in particolare deve conoscere e saper utilizzare le derivate; essere in grado di effettuare uno studio di funzione; conoscere il concetto di integrale come limite di una somma e saper calcolare integrali in una variabile o riconducibili a integrali in una variabile; conoscere il concetto di vettore e sapere effettuare somme vettoriali; conoscere gli operatori di gradiente, divergenza e rotore; conoscere le leggi della meccanica; avere dimestichezza coi concetti di forza, lavoro ed energia.

Indice delle lezioni

01. Introduzione all'elettrostatica
02. Campo potenziale elettrostatico
03. Calcolo di potenziali; Concetto di flusso
04. Teorema di Gauss e sue applicazioni
05. Condensatori; Energia del campo elettrico
06. Corrente elettrica; Legge di Ohm
07. Il campo magnetico statico
08. Sorgenti del campo magnetico; Forze tra correnti
09. Spire percorse da correnti; Momenti di dipolo magnetico
10. Legge di Ampère; Legge di Gauss per B
11. Induzione elettromagneticaa
12. Mutua induttanza; Legge di Ampère-Maxwell
13. Introduzione alle onde
14. Equazione delle onde; Onde elettromagnetiche
15. Proprietà delle onde elettromagnetiche
16. Generazione di onde elettromagnetiche; Quanti di luce
17. Introduzione ai materiali dielettrici
18. Magnetismo nella materia: introduzione
19. Diamagnetismo, Paramagnetismo, Ferromagnetismo e applicazioni
20. Introduzione all'ottica
21. Ottica geometrica
22. Interferenza della luce
23. Onde stazionarie
24. Polarizzazione della luce
25. Introduzione alla fisica moderna
26. Basi concettuali meccanica quantistica
27. Formalismo della meccanica quantistica e suo significato
28. Stati quantistici stazionari
29. Il principio di Pauli e stati elettronici in un cristallo
30. Introduzione al Laser