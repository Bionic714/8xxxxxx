Roy (Nicolas Cage) och Frank (Sam Rockwell) är mycket skickliga och framgångsrika på brott i det lilla formatet. De är bondfångare, svindlare och skojare. Roy är veteran när det gäller lurendrejerier av allehanda slag. Frank är hans äregiriga skyddsling. Roys privatliv är emellertid inte lika framgångsrikt. Han är en tvångsneurotiker av stora mått och dessutom kedjerökare. Han har inget socialt liv att tala om och när Roys egenheter hotar hans kriminella verksamhet måste han söka hjälp. Terapin leder till att Roy upptäcker att han har en 14-årig dotter som heter Angela (Alison Lohman) och hon vill träffa honom. Det stora problemet är att Angela gärna vill hjälpa sin pappa med hans tvivelaktiga affärer... Matchstick Men är en ny film i regi av Sir Ridley Scott (Gladiator, Hannibal) och är baserad på Eric Garcias roman med samma namn.



 
http://www.imdb.com/title/tt0325805/