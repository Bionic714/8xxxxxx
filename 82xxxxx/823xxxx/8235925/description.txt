De verhalen uit het bijbelboek Genesis in straattaal. Daarin worden de bijbelse geschiedenissen recht gedaan (theologen hebben meegelezen), terwijl de doelgroep erop heeft gelet dat er geen 'christelijke geheimtaal' wordt gesproken. De oorsprongsverhalen en bijbelgeschiedenissen zijn nog steeds relevant voor (straat)jongeren. De meelezende jongeren waren verrast, geboeid en soms zelfs licht verbijsterd over de dingen die zij lazen. 'Staat dat echt allemaal in de Bijbel?' - wilden ze weten. 'Ja', antwoordt auteur Daniel de Wolf. 'Niet in deze woorden, maar wat ik beschrijf komt echt uit de Bijbel.' De aanvullende uitleg bij de verhalen maakt het geheel nog duidelijker. Genesis is geschreven voor jongeren uit de straatcultuur en ook jongeren die 'beschaafd Nederlands' spreken blijken gepakt te worden door de directe zeggingskracht. Leraren, jongerenwerkers, voorgangers en ouders laten weten dat jongeren smullen van de 'Straatbijbel' en met elkaar in gesprek gaan over de verhalen en gebeurtenissen.