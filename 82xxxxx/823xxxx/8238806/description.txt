Urban Cone består av Stockholmssönerna Rasmus Flyckt, Magnus Folkö, Tim Formgren, Emil Gustafsson och Jacob William Sjöberg. Efter att ha lagt ut demon Urban Photograph på sin hemsida spreds ryktet om det nya bandet som en löpeld på alla musikbloggar värda namnet och året efter var de inbokade på Strand, Debaser, Way Out West och Popaganda.

Urban Cone signades till Universal Music under 2011 och under hösten öppnade de för såväl Deportees på Berns som Foster the People på Debaser Medis. I december släpptes EP:n Our Youth pt.1 och andra singeln Freak huserade på P3s spellistor under vintern. Genom musikvideorna till Urban Photograph och Freak spreds ryktet om bandet utanför Sveriges gränser och tog Urban Cone till Berlin och Nordwindfestivalen och året sammanfattades i att Urban Cone utnämndes till ett av de mest lovande banden 2012 i en undersökning gjord av TT.

- - -

Our Youth, består av en samling låtar som skrivits under de aldrig så lätta tonåren och behandlar bland annat stadsliv och utanförskap. Skivan är ett slags bokslut för en tid man gärna tittar tillbaka på med nostalgi, men sällan vill uppleva igen. (luger.se)

- - -

Urban Cone - Our youth
(Universal 2012)


     1. Kings & Queens
     2. Urban photograph
     3. Searching for silence
     4. Burned
     5. Kids & love
     6. The prom
     7. Freak
     8. We should go to France
     9. Winter's calling
    10. Our youth
