SCUM Manifesto (Society for Cutting Up Men) av Valerie Solanas från 1967 är en av de viktigaste feministiska texterna någonsin. Den orimligaste, den rimligaste. En rasande utopi för kvinnor som känner sig redo att regera universum. En vildsint och originell diagnos av patriarkatet. Mannen befinner sig i skymningslandet mellan apa och människa. Mannen är besatt av döden, av sex och av att förstöra saker. Mannen är en maskin, en vandrande dildo, en emotionell parasit, en biologisk olycka; manlighet är en bristsjukdom. För civiliserade kvinnor återstår bara att störta regeringen, eliminera det ekonomiska systemet och förstöra det manliga könet.

SCUM är ett tillstånd, ett sätt att tänka, en attityd. En organisation med ett okänt antal medlemmar. Valerie Solanas manifest är en skön och våldsam vision där vänskap ersätter meningslös sex.

Valerie Solanas (19361988), författare och feministisk teoretiker, levde som prostituerad under stora delar av sitt liv. Under 60-talet höll hon till i utkanten av New Yorks konstliv.1968 sköt hon Andy Warhol.

Sara Stridsberg (f.1972), författare och frilansskribent och medlem i kulturtidskriften Bangs redaktion, debuterade i januari 2004 med romanen Happy Sally på Albert Bonniers Förlag. Hennes andra roman, Drömfakulteten [2010], handlar om Valerie Solanas. Sara Stridsberg är aktuell med romanen Darling River [2010].

»den här texten kommer att slå dig lika hårt i ansiktet som Cornelius i Fight Club spöar upp sig själv inne på sin chefs kontor. [] Läs SCUM Manifest och hitta tillbaka till ilskan som kan förflytta berg.«

Rebecka Gunnarsson, Borås Tidning

»SCUM Manifest borde ligga intill eventuella biblar och broschyrer för TV-porr i alla hotellrum i hela världen.«

Jenny Högström, Sydsvenska Dagbladet

»Äntligen en skitförbannad kvinna som tillåter sig vara det, som uppfinner en så rolig grotesk sammanställning som Society for cutting up men och sedan agerar ut det som är så gräsligt förbjudet i Skandinavien: Manshat.«

Nina Lekander, Expressen

»en av västerlandets viktigaste feministiska texter. [] SCUM Manifest är tufft och kompromisslöst men framförallt är manifestet ett sökande efter möjlig och mänsklig kärlek. Utopisk. [] en genial text .«

Marit Östberg, Smålandsposten

»en rasande kampsång om kvinnlig stolthet, om mannen som förvandlat världen till ett skitställe. [] Sara Stridsbergs förord är bara 20 sidor långt. Men det brinner, flammar som ingen annanstans i svensk litteratur just nu.«

Salka Hallström Bornold, Nöjesguiden

»Valerie Solanas text briserar som en kaotisk atombomb, en krigsförklaring slungad från en gatuhoras lägsta helvete rakt upp i skrevet på ett pösande maktfullkomligt patriarkat. Mycket få texter brinner tillräckligt starkt för att kunna förändra allt för läsaren. Det här är en sådan text.«

Göran Pettersson, Falu Kuriren

»Det är inte ofta man blir så lycklig av besinningslöst våld som när man läser Valerie Solanas SCUM Manifest. [] översättaren Sara Stridsberg har skrivit ett fullkomligt lysande förord, helt innovativt i sin direkta energi, det gör mig nästa lika lycklig som manifestet.«

Aase Berg, BLM