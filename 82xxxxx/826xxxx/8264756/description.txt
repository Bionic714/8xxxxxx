De tillhör de laglösa MC-gängen som skapar sina egna lagar, män som valt brott som livsstil. Vägarnas kungar som ingen kan komma åt. Så länge gängets skydd består är du säker. Men vem kan man egentligen lita på? 

Bob Durelle är en kriminell biker och Ontarios MC-boss. Han skyr inga medel för att utöka sitt knarkimperium. När den stora MC-klubben Triple Sixers vill utöka med en ny avdelning i Ontario, ser Durelle chansen att få leka med de stora pojkarna - och få göra de stora affärerna. Ontarios bikers låter sig inte övertygas så lätt. Inre strider rasar för fullt och det är fler som vill slåss om makten. Bobs närmaste vän Ross Desbeins tillhör dem som inte vill ge upp sitt oberoende. 

I berusningen av makt och kokainhandel suddas gränserna mellan vän och fiende ut, att stå någon nära är att vara sårbar. Ett frö av misstanke om svek räcker för att byta ut dunken i ryggen mot en kula. Insatsen för att stanna kvar i spelet är inget mindre än liv och död...


OBS! Fortsättningen på The Last Chapter-The War Begins från 2002