Filem pertama Rock (2005) mengisahkan tentang kumpulan Rock, Rimba Bara yang cuba mencipta nama sebagai rockers di era muzik 80 dan 90an tempatan. Dalam filem ini, kumpulan Rimba Bara telah dianggotai oleh Hasnul Rahmat sebagai Zubir @ Zack, Que Haidar sebagai Amy Mat Piah, Khir Rahman sebagai Jijo Alfonso Pareira Abdullah, dan Norazmi Bahron sebagai Black.

Di dalam Rock Oo, filem ini membawa para penonton kedalam perjalanan kumpulan Rimba Bara selepas memenangi Battle of the Bands dan menjadi popular. Filem pertama mengisahkan tentang perjuangan mencipta nama, filem kedua pula mengisahkan tentang usaha mereka membawa Rimba Bara ke arah yang lebih besar.

Untuk pengetahuan, filem Rock Oo telah menggabungkan seorang lagi watak iaitu Slash Haji Tapah dalam kumpulan Rimba Bara sebagai seorang gitaris yang sangat berbakat, dilakonkan oleh Pekin Ibrahim.

Tetapi mampukah mereka melakukannya? Adakah dengan kehadiran Zul Kapan dari kumpulan Malaikat Maut mampu memberikan perubahan? Atau mungkin Slash Haji Tapah akan memberikan satu keunikan pada mereka? Bagaimanakah pula watak Amy akan menghidupkan semula Rimba Bara selepas dibuang dari kumpulan?

Yang paling penting, adakah berbaloi anda menonton filem ini?

Sekali lagi, pengarah tersohor tempatan berjaya membawa para penonton menyelami dunia rock pada lewat 80an dengan pengisian yang padat dan sejarah zaman rock di Malaysia itu sendiri.

Sebagai bekas vokalis yang telah dibuang dari kumpulan,di sinilah Amy memainkan peranannya. Jika sebelum ini dia telah disingkirkan, namun dia kembali semula walaupun dengan menagih simpati selepas Zul Kapan telah berpaling tadah dan kembali kepada kumpulan lamanya, Malaikat Maut. Berbekalkan kesungguhan dan semangat seorang rockers, Amy cuba memujuk bekas ahli kumpulannya. Dia hampir berjaya memujuk mereka kembali, namun, kehadiran Zul Kapan semula untuk menjadi vokalis Rimba Bara telah meragut usahanya.



Selain daripada itu, Slash Haji Tapah, seorang gitaris yang berbakat, sanggup mengenepikan kekasihnya demi impian untuk menjadi seorang pemuzik rock berjaya bersama Rimba Bara. Ingin saya tekankan, demi cita-cita, Slash sanggup menghalau kekasihnya yang dicintai. Namun, pernahkah anda dengar, disebalik kejayaan seorang lelaki adanya seorang wanita? Tak mahu ΓÇÿspoilΓÇÖ, anda tonton sendiri babak ini nanti ya!

Tak perlu disangkali lagi, saya sendiri kagum dengan Mamat Khalid kerana berjaya mengalihkan perhatian penonton dari dunia moden. Samada anda sedar atau tidak, filem Rock Oo tidak sedikit pun menunjukkan bahawa filem itu dilakonkan pada zaman moden. Apa yang dapat dilihat hanyalah suasana Malaysia pada zaman 80an dengan fesyen dan kenderaan-kenderaan lama.

Kalau ditanya pada Awie (Wings), Mus (May), Amy (Search), Awang (BPR) dan mana-mana penyanyi rock yang pernah melalui zaman rock dulu, saya pasti mereka semua pernah melalui pengalaman yang sama. Ditipu pengurus, dikelilingi alkohol, dan juga dadah. Bukanlah hendak menuduh, tapi itulah kenyataannya dimana pemuzik rock sering dikaitkan dengan gejala-gejala tidak bermoral sebegini sehingga mendorong pihak kerajaan menggam segala imej rock didalam media kerajaan.

Sekali lagi, unsur-unsur pengajaran telah diselitkan Mamat Khalid dimana kumpulan Rimba Bara langsung tidak menyentuh bahan-bahan terlarang dan turut menyokong usaha kerajaan dengan memotong rambut panjang demi membersihkan imej rockers. Rimba Bara juga telah membuktikan, dengan usaha dan kerjasama bersama ahli, tidak ada yang mustahil dan mereka mampu berjaya.

Disebalik pengajaran yang diberikan melalui filem ini, unsur-unsur lawak jenaka turut diselitkan dan filem ini sememangnya tidak membuatkan saya kering gusi. Ada saja babak-babak lucu dan setiap watak mempunyai kekuatan masing-masing. Mamat Khalid berjaya menyeimbangkan lakonan setiap watak dengan jayanya.



Ingin saya tekankan, filem ini adalah sebuah filem yang berbaloi untuk ditonton. Selepas sekian lama saya rasa industri kekurangan satu bahan yang sangat bernilai, inilah satu lagi karya yang saya yakin, jika ditonton 3 kali pun, anda tidak akan rasa rugi.

Oh ya, lupa ingin saya katakan, kami pasti anda meminati lagu-lagu seperti Cintamu Mekar Di Hati, Dari Kacamata & Sendiri (May), Meniti Titian Usang, Rozana & Pawana (Search), Ku Di Halaman Rindu (Lefthanded), Tika Dan Saat Ini (Medicine), Sejuta Wajah, Teratai (Sweet Charity), Untukmu Sayang (Febian), Misteri Mimpi Syakila & Intanku Kesepian (Wings), Srikandi Cintaku (Bloodshed) serta Suci Dalam Debu (Iklim).
Mahu tahu kenapa kami tulis tajuk lagu-lagu ini? Saksikan sendiri filem Rock Oo di pawagam yang akan disiarkan pada 28 Februari ini!

*info dari ohbulan.com*




Audio : Malay
Subtitle : None
Format : mkv
