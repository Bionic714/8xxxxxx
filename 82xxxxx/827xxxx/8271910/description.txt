Chapter 27 - Mordet på John Lennon är en amerikansk independentfilm som handlar om Mark Chapmans mord på John Lennon. 

Filmen är tänkt att behandla Chapmans psyke mer än själva mordet. "Chapter 27" ska leda tankarna till en fortsättning på J.D. Salingers klassiska roman Räddaren i nöden, som slutar med kapitel 26. Chapman försökte leva som bokens huvudkaraktär Holden Caulfield, och hade ett exemplar av boken på sig när han sköt Lennon.
Handling

Mark Chapman kommer till Manhattan för att tillbringa en tid där, i hopp om att få träffa John Lennon. Han står ständigt och väntar utanför Lennons hem, där han också träffar en tjej, Jude - som även hon är en stor beundrare av Lennon. Under filmens gång införskaffar Chapman även Lennons sista album, Double Fantasy, och tillbringar tid på sitt hotellrum.

En liten detalj i vad det gäller skådespelarna är att den som spelar Lennon heter Mark Linsday Chapman, och han som mördade Lennon heter Mark Chapman….