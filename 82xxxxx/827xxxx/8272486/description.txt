En biljakt slutar med en singelkrasch, där Ernst-Hugo Järegårds rollfigur Berra och hans sliskiga sidekick Kritan smiter från rånade pengar och döda kamrater. Resten av filmen handlar om dessa tvås sammanstötningar med ett gäng "snälla" raggare. 19-åriga Kristina kämpar för att få tillbaka sin raggarpojkvän Svenne, som hennes pappa disponenten inte godkänt. Det mesta av handlingen utspelar sig på det fik där alla samlas för att dricka enorma mängder Coca-Cola och sjunga med till jukeboxen. Samtidigt "jagar" polisen Berra.

Raggargänget en svensk klassisk film, som är en film om ungdomar på 50-talet. Ungdomar som hade heta begär på livet och fartens extas i blodet.
Dåtidens tidningar skrev bl. a.

"Järegård och Strandberg är praktfulla raggartyper. Där har svensk film fått ett par verkliga fynd"

"… kort sagt en film som man kan lägga ned ett par kronor på för att se. Intressant som tidsdokument för oss som väl aldrig fick sitta i en raggarkärra"


Ernst-Hugo Järegård - Berra
Jan-Olof Strandberg - Kritan
Carli Tornehave - Bosse
Sigge Fürst - Oskar Kallgren, disponent
Maude Adelson - Kristina, hans dotter
Britt Damberg - Mona, hans dotter, sångerska
Edith Jansson - Morsan
Morgan Andersson - Svenne
Arne Källerud - Olle, boxningstränare
Lars Göran Carlson - Lillen
Arthur Fischer - Ström, portvakt, Lillens far
Mona Andersson - Maggan, raggarbrud
Laila Westersund - raggarbrud
Solveig Ternström - raggarbrud