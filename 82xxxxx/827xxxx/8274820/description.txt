De fattiga och de rika (originaltitel: "Rich Man, Poor Man") amerikansk TV-serie som första gången visades i sex delar i USA på TV-kanalen ABC vintern 1976 och som byggde på Irwin Shaws roman med samma namn (även om man hade ändrat en hel del av bokens handling). I Sverige visade serien första gången 1977 uppdelad i tolv episoder.
Serien skildrar familjen Jordaches liv från krigsslutet 1945 och drygt 20 år framåt. Familjens överhuvud, den egensinnige bagaren Axel Jordache (Edward Asner), arbetar för att hans båda söner Rudy (Peter Strauss) och Tom (Nick Nolte) ska få det bättre än han själv.