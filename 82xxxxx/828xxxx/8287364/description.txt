Henning Mankell - Mannen Som Log

Det står en stol mitt på landsvägen. I stolen sitter en docka i människostorlek. Det är höst och dimman har kommit krypande runt Brösarps Backar. Advokaten tvärbromsar. Han stannar bilen och går ur. Det är det sista han gör i livet.

Kommissarie Kurt Wallander vandrar på stranden i Skagen. Han har kommit för att fatta ett beslut. Han ska ta avsked. Sluta sin bana som polis.

En gammal bekant, advokat Sten Torstensson, söker upp honom. Han berättar att hans far dött vid Brösarp under mystiska omständigheter.

Samma dag som Wallander ska lämna in sin avskedsansökan får han se i tidningen att även Sten Torstensson är död. Mördad. Wallander ändrar sitt beslut och anmäler sig i tjänst igen.

I jakten på mördaren finner han en härva av ekonomisk brottslighet. Och bakom allt detta anar han konturerna av en människa. En elegant och självsäker man. En man som är van att bestämma. En man som alltid ler.

UPPLÄSARE: Harald Leander
FÖRFATTARE: Henning Mankell
SERIE: Kurt Wallander (Bok 4)