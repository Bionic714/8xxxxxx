Unni Lindell / Djävulskyssen

Vivian Glenne är trettiosex år, har tre barn och sambo. Hon bor i radhus och jobbar på kemtvätten i köpcentret. Och hon har hemliga kärleksaffärer med andra män.
En sen kväll i juli går hon ut i växthuset bakom radhuslängan. Men någon väntar på henne i skogsdungen och slår ihjäl henne med en spade.
Omedelbart finns det två misstänkta gärningsmän: mannen i grannhuset som i sin trädgård har en spade med spår av blod, och Vivians exman pappan till äldste sonen som länge bråkat med henne om pengar.

I sin rädsla att även förlora sin pappa försöker tonårssonen rikta polisens misstankar åt ett annat håll: mot en man som förföljde Vivian i bil samma kväll som hon mördades.

Cato Isaksen, Marian Dahle och deras kollegor har ovanligt många spår att följa upp. Utredningen kring mordet är ett virrvarr av hemligheter, relationer och motiv.
Plötsligt känns det som om precis alla i Vivians omgivning har något att dölja.

Unni Lindell är en mästare på att väva täta, skrämmande historier som utspelar sig mitt i en vardag vi kan känna igen oss i. Handlingen drivs ofta framåt i ett hetsigt, nästan febrigt tempo och med en känsla av att den oundvikliga katastrofen närmar sig.
Djävulskyssen är inget undantag. Boken klättrade direkt upp till förstaplatsen på topplistorna när den utgavs i Norge.


Antal CD: 12 CD
Uppläsare: Magnus Roosmann
Speltid: Ca 15 timmar

Mer info: 
http://www.piratforlaget.se/bocker/djavulskyssen/