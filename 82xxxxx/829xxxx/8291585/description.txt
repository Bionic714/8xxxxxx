Trollkarlens anslag är enkelt. Jan Johansson, jazzmusikerns, geniet, kliver in i ett rum. Fäller upp en flygels lock och sätter sig framför den. Efter det börjar Visa från Utanmyra med George Riedels bas innan Jan Johansson kommer in med pianot. ”Det är väldigt svenskt” vittnar en av lyssnarna. ”Det är så enkelt, två instrument” säger en annan. Och visst är det enkelt. Och det kanske just är det enklaste som kännetecknar pianisten Jan Johansson. Hans enkelhet och hans tolkningar av gamla svenska folkvisor. Trollkarlen är filmen om vad som gjorde Jan Johansson speciell och varför vi fortfarande minns honom.