Den flerfaldigt prisbelönta The Stunt Man är en av tidernas främsta kultfilmer och är en sällsynt skicklig kombination mellan thriller och skruvad svart komedi. 


Den excentriske regissören Eli Cross ord ekar över skådeplatsen för hans nya krigsfilm, när Vietnamveteranen Cameron plötsligt snubblar in på inspelningen. Han är på flykt undan polisen, och Cross erbjuder honom ett gömställe. Men på ett villkor: att han ersätter den stuntman som precis dött i tjänsten. 


Innan Cameron vet ordet av kastar han sig utför hustak och dansar på flygplansvingar. Den demoniske regissören pressar honom till allt farligare stunts, och snart börjar Cameron frukta för sitt liv. 

Det går inte längre att skilja på verklighet och film.