KLM KLASSIKERE 4 avslutter «Rikskomikerne» Kirkvaag, Lystad og Mjøens Klassiker-serie.


Det er tidligere utgitt 3 DVD-samlinger i NRK-serien «KLM-Klassikere»,der den populære komiker-trioens sketsjer har vært samlet under forskjellige temaer. Da en del gags ikke passet inn under temaene i de 3 første utgivelsene, ble det fra aller høyeste hold i NRK - det såkalte «Teppe-land (også kjent som,«Sigarplanet» - men det var før Røykeloven) - besluttet å utgi en 4. samling med disse. Blant mange favoritter finner vi her bl.a. programparodier som «Flimmer-avisa» (Filmavisen), «Trutlusa» (Naturmagasinet) «Mandagsprisen», (Amandaprisen), «Spare-TV» (Barne-TV) og vi møter miljøvernerne i «Cleanpeas» «OL-sjefens Bodyguard», de tre kjøterne i «The Dog House», dessuten kjendiser, prester og andre raringer i bl.a. «KLM’s Juletalkshow».

Bonusmaterialet består av en 15 minutters samling av Kirkvaag, Lystad og Mjøens beste Værvarsler-parodier gjennom 30 år. I heftig og begeistret samspill med med norsk TV’s lengst eksisterende komikergruppe, medvirker gjesteartister som Stine Kielland Mørdre, H.r.adv. Tor Erling Staff, Marianne Krogness, Kine Hellebust og jammen har ikke Jahn Teigen også klart å lure seg med!