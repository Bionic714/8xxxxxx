När Gerd Ekstedt avlider i sömnen av hjärtstillestånd är hennes son den ende som misstänker att döden inte kommit naturligt. En försvunnen klocka gör honom övertygad om att någon varit i hennes sovrum på natten. Kriminalkommissarie Johan Axberg, som har fullt upp med semesterplaneringen och en narkotikahärva, avvisar dock misstankarna som ett förvirrat uttryck för sorg.

Samtidigt får Axbergs vän Erik Jensen, läkare på Sundsvalls sjukhus, in en ung kvinna med hjärtstillestånd på akutmottagningen. Att en ung och frisk person plötsligt skulle drabbas av hjärtfel verkar märkligt, och Jensen kan inte få händelsen ur tankarna. När en nittonårig flicka hittas död i sin säng kort därefter, inser även Johan Axberg att något är allvarligt fel. Förutom ett inväxlingskvitto från Sundsvalls kasino är det en speciell detalj som fångar polisens uppmärksamhet: flickans klocka saknas. 
Går en seriemördare lös i staden? Detta är Jonas Moströms debutroman från 2004. Dan har överösts med beröm. Dagens Nyheter konstaterade en övertygande debut som lovar gott för framtiden. Det är en rapp och spännande thriller som är svår att lägga ifrån sig. Torsten Wahlund har under en längre tid betraktats som en av Sveriges absolut bästa ljudboksuppläsare.


Uppläsare: Torsten Wahlund

Speltid: ca 9tim.