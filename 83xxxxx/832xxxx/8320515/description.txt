Två vaudevilleartister anno 1910 gör braksuccé under sin turné i Centralamerika, vilket kulminerar när de av misstag uppfinner stripteasen, men tro nu inte att dessa vilda damer nöjer sig med bara en sexuell revolution. När den mer våldsamma varianten bryter ut i regionen ställer de sig bakom folket - och framför allt, bakom en stor kulspruta!


_____________________________________________________________________________________



"Viva Maria!" var ett hett samtalsämne under 60-talets mitt. Mycket för att filmen lyckades sammanföra Frankrikes två största superstjärnor (Brigitte Bardot och Jeanne Moreau), men också för det sätt den skämtade om blodiga revolutioner och häcklade kyrkan. Något som fick filmen totalförbjuden i både Spanien och Mexiko. 