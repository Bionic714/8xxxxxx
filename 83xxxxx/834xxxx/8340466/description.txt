Svensk musikserie från 2012.

Åttiotalet var inte bara axelvaddar, pastellfärg och tuggumipop. Det var också decenniet som gav oss synthen, hiphopen och technon. Programserien Eighties sammanfattar det popkulturella och musikaliska årtiondet i tio halvtimmesprogram. Eurythmics, Frankie goes to Hollywood och Kim Wilde är några av de ikoniska grupper och artister som porträtteras i The Eighties. Viktiga händelser som Live Aid och starten av musikkanalen MTV har också en självklar plats i serien. Varje avsnitt tar avstamp i ett år och serien börjar med 1980, året då synthbandet Depeche Mode bildas och hårdrocksbandet Def Leppard släpper sitt debutalbum. Reportern Jens von Reis har pratat med kända åttiotalsprofiler som Vince Clarke (grundare av Depeche Mode, Yazoo och Erasure), Kim Wilde, Alan Wilder (Depeche Mode), Andy Bell (Erasure) och Joe Elliot (Def Leppard). Dessutom blir det naturligtvis massor av musikvideos och konsertklipp!

---

Eighties - Del 1 av 10

Synthare eller hårdrockare:
År 1980 är ett viktigt år för både synthen och hårdrocken. Fyra ynglingar från Londonförorten Basildon lägger gitarrerna på hyllan och bildar Depeche Mode. Samma år släpper Def Leppard sitt debutalbum.

---

Eighties - Del 2 av 10

Kim Wilde och MTV:
1981 startar den amerikanska kabelkanalen MTV. Ray Cokes, Limahl, David Coverdale med flera minns en tid då musikvideon var minst lika viktig som låten. 1981 är också året då popprinsessan och sexsymbolen Kim Wilde erövrar världen med "Kids in America".

---

Eighties - Del 3 av 10

Boy George och Adam Ant:
Året är 1982. På de brittiska topplistorna regerar Culture Club, Spandau Ballet och Duran Duran. De är snygga, glamourösa och skriver musik direkt för dansgolven. Samma år sparkar postpunkaren Adam Ant sitt kompband The Ants och inleder en framgångsrik solokarriär.

---

Eighties - Del 4 av 10

New Order och Cyndi Lauper:
1983 är Cyndi Lauper en av världens hetaste kvinnliga artister med klassiska låtar som "Girls just wanna have fun" och "Time after time". Samma år släpper New Order maxisingeln "Blue Monday", en stilbildande syntes av rock och elektronisk dansmusik.

---

Eighties - Del 5 av 10

Frankie goes to Hollywood och pudelrock:
1984 toppar Frankie goes to Hollywood Englandslistan tre gånger i rad trots att BBC Radio bannlyser första singeln, "Relax". I Los Angeles börjar hårdrocken nå en helt ny och större publik tack vare grupper som Van Halen, Whitesnake och Mötley Crüe.

---

Eighties - Del 6 av 10

Live Aid och Howard Jones:
I mars 1985 släpper Howard Jones sitt andra album och står på toppen av sin karriär. Fyra månader senare samlas världens artistelit i en gigantisk musikalisk manifestation för Etiopiens svältande befolkning, Live Aid.

---

Eighties - Del 7 av 10

Eurythmics och Samantha Fox:
1986 är Eurythmics ett av världens största popband och Samantha Fox slår igenom stort. Dave Stewart minns det galna Sverigebesöket och första mötet med Annie Lennox. 1986 är också året då Samantha Fox och Sabrina slåss om utrymmet på topplistorna och i media.

---

Eighties - Del 8 av 10

Kylie Minouge och Rick Astley:
Stock, Aitken, Waterman är producenttrion som skriver hits snabbare och bättre än några andra i slutet av 80-talet. 1987 toppar de Englandslistan fyra gånger med artister som Mel and Kim, Kylie Minogue och Rick Astley. Samtidigt, på andra sidan Atlanten, gör en egensinnig tjugofemåring stor succé under artistnamnet Terence Trent D´Arby. 

---

Eighties - Del 9 av 10

Roxette, Europe och Bangels:
1988 får The Bangles karriärens största hit, "Eternal flame". Svenska banden Europe och Roxette gör internationell succé och i New York banar De La Souls framgångar vägen för resten av Native Tongues-kollektivet.

---

Eighties - Del 10 av 10

Elektronisk dansmusik och superstjärnor:
I slutet av 80-talet blir den elektroniska dansmusiken mainstream när discojockeyn blir artist. Technogruppen Inner City dominerar den amerikanska danslistan och 1989 får Rob´n´Raz en jättehit i England tillsammans med Leila K. Avslutningsvis blir det en sammanfattning av 80-talet, decenniet som dominerades av superstjärnor som Michael Jackson, Prince, Whitney Houston och Madonna.

---

File
Eighties - Del 1 till 10.avi
Storlek
2,66 GB (2 857 597 022 byte)
Längd
04:44:07
Demuxer
avi

Klippinfo
Mjukvara
Lavf54.63.100

Video
Upplösning
704 x 396
Bildformat
1.7778
Format
XVID
Bitar/sek
1199 kbps
Bildrutor/sekund
25.000
Vald codec
ffodivx

Initialljudström
Format
85
Bitar/sek
128 kbps
Frekvens
48000 Hz
Kanaler
2
Vald codec
mpg123