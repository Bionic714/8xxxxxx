Det här är Den sista dokusåpan

Den sista dokusåpan är en nyinspelad dramaserie som blandar zombier, roadmovie, splatter och ond bråd död med humor, dokusåpa och kändisar.

I rollerna ser vi bland andra: Cecilia Forss, Filip Berg, Christian Wennberg, Daniel Paris, Meral Tasbas, Vanita Bergman, Robban Andersson, Eva Nazemsson, Sibel, Andreas Plogell, Jockiboi, Jane Timglas, Patrik Sjöberg, Barbro ”Lill-Babs” Svensson och Caroline af Ugglas. 

Dramat handlar om att en ny dokusåpa ska spelas in. Men när deltagarna är på väg till inspelningen händer något som förändrar allt. En zombiesmitta har brutit ut i Sverige och plötsligt handlar allt om överlevnad under resan tillbaka till den enda zombiefria zonen i Sverige. Den sista dokusåpan är en nyskapande, beroendeframkallande humoristisk roadmovie där vänskap, kärlek och relationer sätts på spel.

Hur långt är våra kändisar beredda att gå för att överleva?

---

Den sista dokusåpan - S01E01

Den sista dokusåpan utspelar sig vid inspelningen av en ny dokusåpa. Samtidigt som deltagarna och produktionen förbereder inspelningsstart utbryter en zombiesmitta i Sverige. Människor dör som flugor. Men våra ”hjältar” angriper problemet som bara dokusåpastjärnor kan innan de inser allvaret och försöker ta sig tillbaka till den enda zombiefria zonen – Stockholm. Den sista dokusåpan är en nyskapande, beroendeframkallande och humoristisk roadmovie där vänskap, kärlek och relationer sätts på spel. Hur långt är våra kändisar beredda att gå för att överleva?

---

Den sista dokusåpan - S01E02

På väg till inspelningsplatsen drabbas bussen med deltagarna av ett oväntat missöde som får ödesdigra konsekvenser. De tar sin tillflykt till en vackert belägen men övergiven stuga. Snart är de belägrade av en stor grupp väldigt hungriga zombier. Att sitta still i en stuga är dock inte en dokusåpastjärnas dröm och vad ska de göra med de deltagare som börjat bli risiga och febriga efter att ha fått olika kroppsdelar uppätna.

---

Den sista dokusåpan - S01E03

Blodbadet fortsätter när deltagarna beväpnar sig och flyr:
Instängda i ett hus i Dalarna tilltar desperationen hos deltagarna. De måste fly. Men Robinson-Robban har börjat må dåligt. Och de är helt omringade av vad som tycks vara blodtörstande zombies. Big brother-Simon och kräk-Eva skickas efter ett ö-råd iväg för att hämta bilen som kan rädda samtliga. Det blir en räddningsaktion på liv, död och Simons pip-lek. Strax därefter springer Paradise hotel-Andreas snabbare än hans ben klarar av. Det skulle han inte ha gjort.

---

Den sista dokusåpan - S01E04

Yxor, hagelgevär och tegelstenar - så dödas en zombie:
Utspridda och instängda i en zombieinfekterad by i Dalarna kämpar deltagarna för sin överlevnad. Meral, Simon, Vanita och Micke har tagit sin tillflykt till den lokala Ica-handlaren där de möter en skjutglad amatörforskare. I den lilla kyrkan har Sofie, Abbe och en Eva med kraftiga mensvärkar sökt skydd. I kyrktornet hittar de en hög tegelstenar som de snabbt låter regna över sina antagonister. Samtidigt som inte så snälla, snälla, snälla, Caroline af Ugglas dyker upp börjar Eva plötsligt må sämre. Och i Ica-affären planeras en desperat utbrytning.

---

Den sista dokusåpan - S01E05

Desperat flykt, avskjutna kändishuvuden och elaka bondläppar:
Omgivna av blodtörstiga zombies och kraftigt decimerade tilltar paniken bland våra dokusåpadeltagare. Då kliver Daniel Paris fram och visar tidigare dolda hjälteegenskaper. Resan tillbaka till Stockholm kan ta sin början. Då kliver ett gäng synnerligen osympatiska bondläppar in i handlingen. Meral Tasbas har gjort sig ett namn genom att aldrig ta skit från någon. Speciellt inte från en inavlad bondläpp. Kanske, troligen, borde Meral ha varit mer flexibel för snart skriker Vanita och Micke som grisar och en snyftande Simon förbereder en kremering.

---

Den sista dokusåpan - S01E06

Vanita bjuder på magnifikt blodbad och Simon går på en mina:
Abbe ger sig hjältemodigt in i huset där Vanita hålls fången. Men Vanita är sin egen lyckas smed. Men hjälp av en Beretta M9, en skruvmejsel och ett basebollträ ställer hon till med ett magnifikt blodbad. Strax därefter har hon och Abbe utrustat sig till tänderna med olika vapen och explosiva artiklar. Under tiden försöker producent-Micke dölja sitt brott, Simon går på en mina, Daniel Paris lagar svampsoppa och programledar-Sofie letar efter Peppe i den zombieinfekterade skogen. För att krydda anrättningen till perfektion bjuds det även på ett storstilat självmord i Norrlands namn.

---

Den sista dokusåpan - S01E07

Lill-Babs massakerar zombies och sjunger om att leva livet:
De överlevande deltagarna har lyckats ta sig tillbaka till Stockholm. De beger sig till Abbes farmors äldreboende – där tiden stått still, Lill-Babs sjunger sina gamla örhängen till den dagliga bingodragningen, och ingen märkt av någon zombiesmitta. Det ändras dock i samma sekund som producent-Micke går bananas, skjuter på allt och alla och öppnar dörrarna till hemmet på vid gavel. Då gäller det att kunna hantera ett skjutjärn – och den konsten behärskar Lill-Babs till fullo. Pricksäkert och gång på gång låter hon sin hagelbössa tala.

---

Den sista dokusåpan - S01E08

Slutet är nära för Den sista dokusåpan:
Abbe är biten och Micke är galen. I det sista avsnittet jagar de överlevande den skogstokige producenten med det stulna zombievaccinet. Samtliga är på väg mot frizonen som visar sig inte vara så fri som det var sagt. Tvärtom är den nerlusad av zombies. Då kan en trampmina vara bra att ha. Innan ridån faller och antalet överlevande ska räknas in uppstår heta känslor mellan flera av de kvarvarande. Det gamla talesättet ”kärleken övervinner allt” visar sig dock inte stämma, inte när det ställs mot ett gäng blodtörstande zombies. Vem dör och vem överlever? Svaret ges i det sista avsnittet av den sista dokusåpan.

---

File
Den Sista Dokusåpan - S1.avi
Storlek
1,71 GB (1 842 504 114 byte)
Längd
03:04:00
Demuxer
avi

Klippinfo
Mjukvara
Lavf54.63.100

Video
Upplösning
720 x 400
Bildformat
1.8
Format
XVID
Bitar/sek
1200 kbps
Bildrutor/sekund
25.000
Vald codec
ffodivx

Initialljudström
Format
85
Bitar/sek
128 kbps
Frekvens
48000 Hz
Kanaler
2
Vald codec
mpg123
