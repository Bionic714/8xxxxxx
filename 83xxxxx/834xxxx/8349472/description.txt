Trumslagaren Rune Carlsson gick ur tiden för ett tag sedan. Som en liten tribute till hans livsverk kommer denna inspelning från Polen 1967 med bl.a. Krysztof Komeda Och Roman Dylag.

Läs Runes utmärkta bok "Precis i Tiden" för lite historik:


Rune Carlsson är jazztrummisen som spelat med »alla«: Chet Baker, Eric Dolphy, Bill Evans, Art Farmer, Dizzy Gillespie, Dexter Gordon, Coleman Hawkins, Ben Webster för att bara nämna några av de utländska storheterna.

Tidigt influerades Rune Carlsson av modernister som Art Blakey, Max Roach och Elvin Jones. Hans spel har gett färg åt Sveriges jazzelit under senare hälften av 1900-talet, i grupper ledda av Arne Domnérus, Bengt Hallberg, Bosse Hansson, Kjell Jansson, Åke Johansson, Red Mitchell, Lars Sjösten, Bobo Stenson, Eje Thelin 

På senare år har Rune Carlsson också framträtt som sångare, bland annat med eget storband och tillsammans med Peter Nordahls trio.

Efter ett halvt sekels musicerande och turnerande har det blivit dags att summera. Rune Carlsson berättar rakt upp och ner om sitt musikerliv, både om de ljusa sidorna och de mörka. Under ett par decennier av 1900-talet var det mer regel än undantag att jazzmusiker skulle ta till diverse stimulantia. Det blev mångas död. Rune klarade sig och kan berätta sin historia.

På den medföljande CD:n spelar och sjunger Rune Carlsson tillsammans med Eje Thelin, Bill Evans, Dexter Gordon, Chet Baker, Bobo Stenson med flera. Några av spåren har inte tidigare funnits på CD.

"Precis i tiden" är den första skildringen av en levande epok i svensk jazzhistoria, nedtecknad av en av dem som var med.