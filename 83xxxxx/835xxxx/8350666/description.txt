Peter Robinson - En förgiftad man

Ett sextio år gammalt mord hemsöker Kilnsgate House 

Yorkshire Dales är känd för sin naturliga skönhet och förutom de större dalgångarna, som karvades ut ur landskapet av inlandsisen för tusentals år sedan, finns också otaliga, mer eller mindre undanskymda dalar varav flera är obebodda. Kilnsgarthdale är en sådan dal och där uppfördes 1748 Kilnsgate House. 
En sträng vinternatt 1953 giftmördas husets dåvarande ägare. Mannens fru utpekas som skyldig och avrättas kort därefter genom något så ovanligt som hängning.
 
Till Kilnsgate House flyttar sextio år senare Chris Lowndes efter att ha rönt stor framgång i Hollywood där han komponerat filmmusik till flertalet prisbelönta storfilmer. Chris har nyligen förlorat sin hustru och flyttar tillbaka till sina hemtrakter i förhoppning om att slå sig till ro och komponera musik vid sin nystämda flygel. 
Men husets historia lämnar honom inte i fred. Han blir som besatt av att hitta lösningen på den mordgåta som länge nog har hemsökt Kilnsgate House och dess ägare. Men berättelserna om "giftmörderskan från Kilnsgate" går isär. När Chris ifrågasätter den officiella versionen öppnar sig nya dörrar i Kilnsgate House, vars labyrintiska inre rymmer nya insikter och sanningar.


Uppläsare: Thomas Bolme

Speltid: 17 tim.