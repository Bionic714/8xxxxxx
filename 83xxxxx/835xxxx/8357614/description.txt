Elias Palm / Memento mori

Det var sekreteraren på den rättsmedicinska avdelningen som tog emot budet. Stanken mötte henne först när hon rivit bort tejpen och öppnat kartongen.
Hon hade just tagit emot och kvitterat ett mänskligt huvud.

I Memento mori får läsaren följa rättsläkaren Ella Andersson och hennes kollegor när de tillsammans med polisen försöker förstå den makabra försändelsen.
Huvudet är vanställt av förruttnelse men kulan i skallen vittnar om en våldsam död.
Medan polisen prioriterar identifieringen av huvudet riktar Ella sitt intresse mot den egna organisationen.
Ett nedlagt ärende väcker hennes uppmärksamhet och bakom den byråkratiska fasaden anar hon kopplingar till organiserad brottslighet.
Ingen tycks längre gå säker inte ens den rättsmedicinska avdelningen som lamslås när det står klart vem huvudet tillhör.

Memento mori är Elias Palms tredje deckare om rätts läkaren Ella Andersson, efter Corpus delicti (2010) och Causa mortis (2011), och går att läsa helt fristående.
Det är en otäckt spännande berättelse om vad som händer när till och med rättsväsendet sviktar.

Memento mori, latin för "kom ihåg att du är dödlig".


Antal CD: 12 CD
Uppläsare: Mats Eklund
Speltid: Ca 15 timmar

Mer info: 
http://www.storytel.se/Memento-mori-ljudbok-3659