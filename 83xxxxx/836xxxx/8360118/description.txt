Liu Jiuan è il miglior agente governativo cinese, che parte da Shangai e giunge a Parigi per collaborare ad una delicata operazione antidroga a fianco di un poliziotto di Parigi, Jean-Pierre Richard, il quale si rivela un corrotto.

Difatti quest'ultimo riesce ad incastrare Liu, che è costretto a rifugiarsi in una città che non conosce quasi per nulla. Tuttavia, prima di fuggire, il poliziotto cinese riesce a recuperare una cassetta che dimostra la colpevolezza di Richard. Adesso basterebbe soltanto trovare la persona giusta a cui consegnarla. Fortunatamente, è proprio in questa cittadina che si trova un suo lontano parente cinese che gestisce un ristorante. È lì che Liu può rimanere in tranquillità senza che nessuno sappia dove si trovi. Intanto conosce una prostituta che gli chiede di entrare nel negozio, ma la cosa sembra fermarsi lì, anche perché lui è molto diffidente e non si mostra affatto amichevole. Finalmente riesce a trovare l'occasione per mostrare la sua innocenza, avendo la possibilità di consegnare la cassetta all'uomo giusto, il quale però viene ucciso dai seguaci di Richard...