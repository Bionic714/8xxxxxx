Körkort för hundägare. I filmen får vi följa tre valpars träning inför ägarnas körkortstagning och hur Barbro på sitt sätt lär ut kommunikation mellan hund och människa. 

Det är schäfern Ränta, taxen Busa och labradoren Malte med sina ägare som har huvudrollerna i filmen. Tre ekipage med olika förutsättningar och mål i livet. I filmen handlar det naturligtvis mycket om känslor och sinnesstämningar och om att skapa trygghet när Barbro hjälper de tre till rätta. 

Hon gör det på sitt eget speciella och naturliga sätt - det sätt som fått många att kalla hennes hundträning för "ett trolleri". 

I filmen får vi följa hur enkelt det blir när skolgången anpassas efter förutsättningarna. Barbro delar generöst med sig av sin stora kunskap och erfarenhet. Filmfotograf Magnus Roman har filmat och redigerat. 