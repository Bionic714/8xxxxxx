Jonas Moström - Stryparen

Natten mot Lucia drar den värsta snöstormen i mannaminne in över Sundsvall. Sjukhuset snöar igen och blir under tre dygn helt isolerat från omvärlden. Då börjar någon, till synes slumpvis, att strypa både personal och patienter, på vitt skilda ställen på sjukhuset. Varje offer är dessutom knivskuret i pannan – ett lodrätt snitt från hårfästet ner till näsroten.

Läkaren Erik Jensen har nattjour och tar tillsammans med kriminalkommissarie Johan Axberg, som är på barnakuten med sin gamla kärlek Carolina och hennes nyfödde son Alfred, upp jakten på mördaren.
Frågan är var de ska börja leta? Vad har mördaren för motiv, finns det någon koppling mellan offren och varför sker morden på så olika platser?

Utredningen kompliceras av att en dödlig influensa börjar härja innanför de kompakta tegelväggarna. Det finns ingenstans att fly och panik utbryter. Och det är bara en tidsfråga innan stryparen slår till igen …


Uppläsare: Torsten Wahlund

Speltid: 8,5 tim.