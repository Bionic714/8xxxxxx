Rum nummer 10 / Åke Edwardson

En kvinna hittas död på ett hotellrum i Göteborg.
När Erik Winter kallas dit blir han påmind om något. Han kommer snabbt på vad: ett av hans första fall, som han aldrig lyckades lösa.
Det handlade om en kvinna som försvann. Den sista natten tillbringade hon just i det här rummet.
Winter såg något då, för arton år sedan. Något han vet att han borde förstått, kunnat tolka, men missade.
Sakta går det upp för honom att det han inte såg den gången också kan ha betydelse för fallet med den döda kvinnan.
Har de två kvinnorna något mer gemensamt än rum nummer 10?

Erik Winter har hunnit bli tvåbarnsfar. Angela och barnen är nere i Marbella hos hans mor, snart ska Erik gå på pappaledighet. Bara mordet på Paula blir löst.
Och så inträffar ännu ett mord.

Antal CD: 11 CD
Uppläsare: Torsten Wahlund