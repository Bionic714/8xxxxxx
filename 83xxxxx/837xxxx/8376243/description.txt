Unni Lindell 2003 - Nattsystern

En sen kväll i början av mars hittas Brenda Elise Moen mördad. Skjuten på gatan alldeles i närheten av sitt hem.

Mordet tycks oförklarligt. Vem vill ta livet av en gammal dam som aldrig gjort något väsen av sig? Som levt för barn och barnbarn och hyst ett passionerat intresse för den norska kungafamiljen?

Så visar det sig att Brendas 14-åriga dotterdotter Kathrine försvann spårlöst för över två veckor sedan.
Kriminalkommissarie Cato Isaksen, som leder Oslopolisens utredning, anar att det finns ett samband. För att hitta den som mördat Brenda måste man få fram vad som hänt Kathrine.
Men vem är hon, denna Kathrine?

Den bild som tonar fram är inte lätt att tyda. En flicka som älskar sin mormor och är obrottsligt lojal med sin bästa kompis? Eller en mobbare, en bortskämd tonåring som skrämmer till och med sin egen mamma?

Och vad har egentligen hänt henne? Vågar man hoppas att hon fortfarande är i livet...


Uppläsare: Gunnel Fred

Speltid: 10tim o 45min.

Antal cd: 10st.