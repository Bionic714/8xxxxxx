John Verdon – Blunda hårt

Ett påkostat utomhusbröllop får ett makabert slut. Mitt under festen hittas den unga bruden död. Halshuggen med huvudet placerat bredvid kroppen. Polisen misstänker genast den mexikanske trädgårdsmästaren. Men brudens mor misstror polisens teorier som inte leder någon vart och söker upp Dave Gurney, en av New York-polisens vassaste mordutredare som nyligen pensionerats. Dave har bestämt sig för att nu äntligen umgås mer med sin hustru och tillsammans med henne njuta av lugnet på landsbygden. Men innerst inne vantrivs han med sin nya livsstil och därför kan han inte säga nej när han får chansen att ta sig an ett intressant fall. När Dave Gurney börjar gräva i brudparets bakgrund upptäcker han en rad egendomliga omständigheter. Snart inser han att det inte bara handlar om ett mord utan om flera sadistiska brott. Under ytan döljer sig en mörk brottsintrig, som får Gurney att frukta både för sitt eget och för sin frus liv. Blunda hårt är den andra boken om den före detta mordutredaren Dave Gurney. John Verdon målar här skickligt upp en bild av ondska som hållits vid liv genom flera generationer. Det är på samma gång både ett rörande mänskligt och ett alldeles ohyggligt drama.

Mp3CD C.a 18 tim
Uppläsare: Torsten Wahlund
