Hösten 1940. Nazisterna är på frammarsch:
 Frankrike är ockuperat, England hukar under blitzen och Sovjetunionen har ingått en allians med Tyskland. USA förhåller sig neutralt.
 
 Stephen Metcalfe, yngste son i en prominent, amerikansk industrifamilj, för utåt sett en behaglig tillvaro i det ockuperade Paris. Den charmige Stephen är en eftertraktad gäst på alla partyn.

 Men han verkar också inom ett litet, inofficiellt nätverk med amerikanska och brittiska agenter. Allt blir med ens dödligt allvar när nätverket i Paris avslöjas av nazisterna. Bara Stephen undgår att bli brutalt eliminerad. Han skickas nu som ende överlevande agent till Moskva. Där väntas han genomföra en djärv plan, riktad mot pakten mellan Hitler och Stalin.

 Vad han inte har räknat med är att planen också involverar hans stora kärlek, den vackra ballerinan Svetlana Barasova. Stephen ställs inför en svår uppgift och ett omöjligt beslut. Om han lyckas kommer det att få konsekvenser långt in i framtiden. Också för Stephen personligen ... 


Uppläsare: Torsten Wahlund

Speltid: 17,5 tim.