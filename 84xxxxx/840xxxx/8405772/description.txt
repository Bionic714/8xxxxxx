David Lagercrantz – Underbarnets gåta

När Morris Salminen hittas mördad, korsfäst i en fyllekvart i Solna avfärdar polisen mordet som en uppgörelse i den undre världen.
Men barndomsvännen Daniel Mill är inte lika säker. Visserligen var Morris uppenbart spritt språngande galen. Han hade till och med trott att alkisarna på parkbänkarna var regeringens hemliga agenter.
Men Daniel kan inte glömma att Morris en gång var ett underbarn med en av de högst uppmätta IQ-nivåerna i landet. Kan det ändå ha legat något i hans underliga konspirationsteorier?
Daniel beslutar sig för att reda ut härvan. När spåren leder honom in i den politiska maktens toppskikt börjar han tvivla på sin egen mentala hälsa, och till råga på allt kraschar hans privatliv. Hans dotter Lova står inte ut med hans nya kärlek, Maria Almandi, och innan dramat är över måste Daniel ta ett livsavgörande beslut.

Tredje romanen om förmögne bohemen Daniel Mill handlar om mordet på en psykiskt sjuk narkoman, en man som en gång betraktades som ett underbarn med skyhög IQ och var Daniels bästa vän. Daniel försöker reda ut vad som hänt och spåren leder till den politiska maktens toppskikt.

7tim 40min (7 CD)
Författaruppläsning
