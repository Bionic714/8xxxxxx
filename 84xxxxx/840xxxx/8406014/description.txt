Sil Maier heeft gebroken met zijn vriendin Susan en gaat terug naar München, zijn geboortestad. Hij hoopt daar een verklaring te vinden voor zijn destructieve gedrag. Maar bij aankomst in de stad die hij sinds zijn jeugd als de pest heeft gemeden, blijkt het verleden springlevend... 

Escober is het pseudoniem van bestsellerauteur Esther Verhoef en haar man Berry Verhoef. Zij schrijven samen harde, zenuwslopende actiethrillers met psychologische diepgang. 

Ongenade is het derde, los te lezen deel van de Sil Maier-trilogie, waarmee Escober de Diamanten Kogel won en diverse nominaties binnen­sleepte, waaronder tweemaal die voor De Gouden Strop.