Beskrivning:



Peter har ett hemligt förflutet som infiltratör för svenska polisen, ett liv han nu försöker lämna bakom sig genom att bygga och driva hotell i Norge. Samtidigt befinner sig Sven Lilja, polis och Peters gamla hanterare, i Stockholm. Jobbet går inte längre som han vill och han saknar tiden då Peter arbetade för honom. När Sven får höra att den svenska Bandidos-presidenten, Tony Weiner, är intresserad av Peter försöker Sven förgäves övertala honom att komma tillbaka.

 Men livet i Norge tar en dramatisk vändning och Peter ser till slut ingen annan utväg än att börja som infiltratör igen. Han blir snart fullvärdig medlem i Bandidos med hemliga instruktioner från polisen att söndra klubben inifrån.

 Än mer spänt blir läget när Peter får reda på att Kemerovo, en gren ur den rysk-estniska maffian, håller på att etablera sig i Sverige där de med Bandidos hjälp vill bygga upp ett imperium av knarkhandel och trafficking. Peter står plötsligt inför sitt livs största och allvarligaste uppdrag: Att infiltrera den ryska maffian. Ju längre tiden går desto mer tär dubbelspelet på Peter. Tony är avundsjuk på all uppmärksamhet som Peter får i klubben. Och Sven har fått blodad tand, Peter är hans guldkalv och han driver honom till att gå allt längre.

 När Peter sedan får ett pris på sitt huvud ser han inte längre någon laglig väg ut ur den gråzon han nästlats in i. Han måste mörda Tony för att själv överleva 

Brännmärkt är första delen i en spänningstrilogi, inspirerad av Peter Rätzs liv som infiltratör. Det är en berättelse om makt, kärlek och svek i skuggan av mc-gängens hårda hierarki och det cyniska utnyttjandet av människor som polisens infiltratörsverksamhet innebär.

Uppläsare Anders Ekborg