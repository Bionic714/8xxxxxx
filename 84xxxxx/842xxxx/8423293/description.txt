Amerikanska filmlegenden Russ Tamblyn spelar ledaren i det ökända och brutala motorcykelgänget The Satans. Medlemmarna är ett gäng knarkande outsiders, som söker kickar genom våld och förnedring.


De beger sig på en mordturné i Kaliforniens öken, där de hittar passande offer på en ödslig taverna. En före detta marinkårssoldat – just hemkommen från Vietnam – och en servitris lyckas undkomma det mordiska gänget, men The Satans tänder på samtliga cylindrar när de får jaga paret ut i öknen för den skoningslösa uppgörelsen.




Trivia:
- En stor del av filmen spelades in på Spahn Movie Ranch, samtidigt som Charles Manson bodde där.

- Regissören/producenten/manusförfattaren Al Adamson, känd som B-filmernas kung, gjorde en mängd lågbudgetfilmer under 1960- och 70-talen. Hans specialitet var exploitation inom bl a skräck, science-fiction, blaxploitation och motorcykelfilmer. Han grundade Independent-International Pictures tillsammans med Sam Sherman, där de producerade filmer som Dracula vs Frankenstein (svensk titel: Blodmässa) och Black Samurai. Adamson försvann spårlöst 1995, men hittades mördad samma år, inmurad under sitt nyrenoverade badrum. Mördaren var en byggarbetare som Adamson anklagat för stöld.