Mats är på rymmen från sinnessjukhuset och har förföljt sin ex-flickvän Lena ombord på ett tåg. På tåget finns även en s/m-törstande direktör, en förstaklassvagn full av märkliga figurer som flirtar, krökar och har sex, samt en okänd person i blank, svart rock som kastar en kvinna av tåget. Nu hotas även Lenas liv. Vem är mördaren? Kan han stoppas i tid?


Heinz Hopf spelar den homosexuelle narkomanen och tågpassageraren Gregor, som också är filmens berättare.


Manuset skrevs av Arne Mattsson, tillsammans med författarna till Beck-romanerna, Maj Sjöwall och Per Wahlöö. Filmen bygger på verklighetsunderlag. Det gick rykten om en tågmördare i Sverige under 50- och 60-talen. Många passagerare hade mystiskt trillat ut genom vagnsdörrar. Sannolikt bidrog dörrlåsens dåvarande konstruktion till de flesta av dessa olyckor.
