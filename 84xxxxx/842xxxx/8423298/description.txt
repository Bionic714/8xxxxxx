Gastkramande Arne Mattsson-thriller om rik patriark och hans mordiska släkt. Heinz Hopf är briljant i rollen som psykopaten Boris!

Den 80-årige diktatoriske miljonären Verner Vade bor i en jättevilla med släkten, som helst vill se honom död. Vade har ett skevt erotiskt förhållande med hembiträdet Rita. Han frus systerson Boris (Heinz Hopf) är psykopat och besatt av Rita, som han vid ett tillfälle våldtar. Vade avslöjar sin fru i armarna på hennes älskare. Under natten mördas Vade. När släkten upptäcker brottet, försöker de skaffa undan liket. En poliskommissarie som följt fallet och hoten mot Vade börjar nu rulla upp fallet.

Manuset skrevs av Arne Mattsson och Martin Becks skapare Per Wahlöö. Arne Mattsson hade en minst sagt varierad karriär under 45 år med otroligt coola filmer alltifrån Hon dansade en sommar (1951) och Mannekäng i rött (1958) över Här kommer bärsärkarna (1965) och Smutsiga fingrar (1973) till Mats Helge Olsson-producerade The Mad Bunch (1989) .

”Filmen är en aladåb av människor, gester, röster, rum, alltsammans kompletterat med en del petting. Om Mattsson föresatt sig att postfestum bryta igenom den s k sexvallen så gör han det med gracen hos en bisonoxe.” Jurgen Schildt, Aftonbladet

”Heinz Hopf ger Morianerna en oväntad spänning genom en sprängkraftig och väl återgiven hysteri.” StockholmsTidningen
