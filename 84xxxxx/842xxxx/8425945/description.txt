Alex Marwood / Onda flickor

En sommarmorgon träffas tre unga flickor för första gången. Innan dagen är slut kommer två av dem att anklagas för mord.

Sommaren 1986 dömdes två unga flickor till fängelse för mord.

Tjugofem år senare rapporterar journalisten Kirsty Lindsay om en rad mycket obehagliga attacker på unga kvinnor. Hennes efterforskningar leder henne till städaren Amber Gordon.
Så träffas Kirsty och Amber på nytt, för första gången sedan den där svarta dagen då de var barn.

De blir snabbt medvetna om den stora fara de befinner sig i. Och med nya identiteter och familjer att skydda är de beredda att göra vad som helst för att bevara sin hemlighet.

Alex Marwood är en pseudonym för den brittiska journalisten och författaren Serena Mackesy, krönikör i The Independent.
Onda flickor är hennes första kriminalroman och den första bok hon skrivit under namnet Alex Marwood.


Antal CD: 11 CD
Uppläsare: Monika Wilkens
Speltid: Ca 13 timmar

Mer info: 
http://litteraturkvalster.wordpress.com/2013/04/24/alex-marwoods-onda-flickor/