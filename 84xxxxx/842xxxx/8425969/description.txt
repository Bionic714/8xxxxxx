Kristina Ohlsson / Davidsstjärnor

Enligt en gammal israelisk legend skulle den så kallade Papperspojken få liv om natten. Han kom med mörkret och skydde inga medel när han rövade bort sina offer.
Nu för tiden är det nästan ingen som minns myten om Papperspojken, men så skjuts en förskolelärare på Judiska Församlingen i Stockholm till döds inför barn och föräldrar.

Bara timmar senare försvinner två judiska pojkarpå väg till sin tennisträning. Ett häftigt snöoväder rasar i Stockholm och spåren efter den skyldige är få.

Fredrika Bergman och Alex Recht ställs inför en av sina svåraste utmaningar när de dras in i jakten på en mördare som framstår som lika skoningslös som effektiv.
Spåren i utredningen är många, men samtliga leder utredarna till en och samma plats: Israel.
Och upprepade gånger nämns den så kallade Papperspojken. Men vem är han egentligen? Kan han ha fått liv och börjat söka efter nya offer?

I utredningens utkant figurerar Efraim Kiel som rest från Jerusalem till Stockholm med dunkelt uppdrag. Han har tidigare haft ett förhållande med Eden Lundell som är chef på Säkerhetspolisen, och Eden blir obevekligen en bricka in i det spel som mördaren skapat.
Driven av sin vilja att en gång för alla få Efraim ur sitt liv, börjar hon nysta i sitt eget förflutna.
Det dröjer inte länge förrän hon är en väl bevarad hemlighet på spåren.

Kristina Ohlsson är född 1979 i Kristianstad. Hon har tidigare jobbat på Försvarshögskolan och Rikspolisstyrelsen som analytiker, samt arbetat med terrorfrågor vid organisationen OSSE i Wien.


Antal CD: 11 CD
Uppläsare: Mirja Turestedt
Speltid: Ca 13 timmar

Mer info: 
http://www.piratforlaget.se/bocker/davidsstjarnor/