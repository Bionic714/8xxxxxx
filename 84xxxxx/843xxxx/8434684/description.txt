Cosmo Argento - Collana Completa

[img]http://imageshack.us/a/img703/5366/cosmoargento.jpg[/img]

Cosmo collana di fantascienza, più conosciuta come Cosmo Argento a causa del colore delle copertine, è una collana editoriale di fantascienza pubblicata dalla Editrice Nord dal 1970 al 2007 per un totale di 340 volumi.

Assieme alla collana Cosmo Oro portò in Italia la fantascienza, a quell'epoca presente solo con collane diffuse nelle edicole, nel più quotato mercato delle librerie.

Storia editoriale :

La collana fu pubblicata a partire da ottobre 1970 con i caratteristici volumi a copertina rigida completamente color argento ed una sovracopertina con una illustrazione in riquadro. A partire dal numero 7 fu indicato Riccardo Valla come curatore; dal numero 22 divenne direttore responsabile Gianfranco Viviani, che rimase quasi fino all'ultimo numero. Il ruolo di curatore fu assunto da Sandro Pergameno nel numero 79.

Con l'occasione dell'uscita del numero doppio 113/114 del luglio 1981 la copertina rigida fu sostituita con una copertina morbida, restando inalterato il formato grafico della sovracopertina; quest'ultima scomparve nel numero 147, nel quale l'illustrazione, più grande e che fungeva da sfondo per autore e titolo, era stampata direttamente sulla prima di copertina.

A partire dal numero 163 il curatore divenne Piergiorgio Nicolazzini; dal numero 234 comparve la copertina risvoltata e sparì la numerazione sul dorso del volume. Il numero 278 segnò anche una revisione grafica, con la scomparsa del colore argento, mentre la prima di copertina era completamente ricoperta dall'illustrazione.

Il curatore non venne più indicato nel numero 295, ma Nicolazzini continuò a collaborare curando la stesura di alcuni numeri antologici. Infine ad aprile 2005 Gianfranco Viviani lasciò il ruolo di direttore della collana, che vide soli altri tre numeri pubblicati irregolarmente sotto la direzione di Stefano Mauri.

Fonte: [url=http://it.wikipedia.org/wiki/Cosmo_Argento]wikipedia[/url]

[img]http://i196.photobucket.com/albums/aa19/maxneb/seedordie5wmwe5.gif[/img]
