David Baldacci / Dagen noll

Inget är vad det ser ut att vara.

Krigshjälten John Puller arbetar inom den amerikanska arméns kriminal­polis och har rykte om sig att vara deras absolut skickligaste utredare.
När en familj med militär koppling hittas brutalt mördad i ett avlägset hörn av West Virginia skickas Puller därför omgående dit för att undersöka saken.

I sin jakt på sanningen slår Puller sig ihop med ortens kriminalpolis, Sam Cole, en kvinna som i likhet med John har sina egna demoner att kämpa mot.
De båda mordutredarna inser snabbt att fallet är betydligt mer komplicerat och omfattande än det först verkat.
Ett villospår leder till ett annat och Puller och Cole förstår att detta är en utredning där ingenting är vad det ser ut att vara.

När de båda utredarna upptäcker planerna på en hotande sammansvärjning vars följder kommer att nå långt bortom West Virginias berg, tvingas Puller att vända sig till den enda person han vet kan avstyra katastrofen.
Puller vet att han måste besegra sitt lands fiender för att undvika total förödelse.
Men tiden rinner snabbt iväg och man kan inte döda någon man inte vet är på väg.


Antal CD: 11 CD
Uppläsare: Torsten Wahlund
Speltid: Ca 13 timmar