David Gemmell - Den vita vargen

Skilgannon är vida känd för sin grymhet och är i både sina egna och andras ögon den fördömde, den som inte går att förlåta.
Men efter en ytterst blodig massaker i staden Perapolis får Skilgannon nog och beslutar sig för att överlämna sitt blodbesudlade vapen dagens och nattens svärd till byns abbot och bli munk.
I landet råder dock fortfarande krig och en intensiv maktkamp pågår mellan de stridande ledarna. Propaganda sprids och folket uppmanas att döda alla präster som fördömer kriget.
Skilgannon kan inte stillatigande se på när hans vänner mördas och han väljer att på nytt gå våldets väg för att försvara klostret.
Det blir en blodig uppgörelse och när han är klar med sitt uppdrag känner han sig inte värdig att vara munk längre utan lämnar klostret.
På sin färd genom landet möter han en man som tänker ta upp kampen med den grymme Järnmask. Skilgannon slår följe med honom i tron att mannen kommer att behöva hans hjälp. Men snart inser han vem han har att göra med det är Druss, den legendariske krigaren.

Böckerna om Drenai är fristående berättelser som spänner över flera hundar år av landets historia. De kan läsas i vilken ordning som helst. 