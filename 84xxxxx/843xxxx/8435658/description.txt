David Gemmell - Hjältarna från Bel-azar


I det lilla landet Gothir lever människor i ständig skräck för att deras grannar, de blodtörstiga nadirerna, ska välla in över gränserna för att döda och plundra - och för att hämnas sin store ledare Tenaka khans nederlag vid gränsbefästningen Bel-azar.

Vid en räd mot en liten by för slavhandlarna bort några unga kvinnor. En ung bybo, Kiall, tar upp jakten på dem för att försöka finna och befria kvinnan han älskar, Ravenna. Av en tillfällighet stöter han ihop med Chareos, ledaren för hjältarna från Bel-azar, och ber om hjälp.

Efter tjugo år återförenas nu Chareos med sina gamla vapenbröder, yxkämpen Beltzer och bågskyttarna Finn och Maggrig, och de ger sig tillsammans ut för att söka efter Ravenna, ett sökande som för dem ut på den ofruktbara nadirstäppen och till andra världar, där de möter inte bara mänskliga motståndare utan även rovgiriga monster, demoner och vålnader från det förflutna.