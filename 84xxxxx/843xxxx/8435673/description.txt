David Gemmell - Midnattsfalken

Detta är den andra delen av Riganterna, en serie som består av fyra delar. En äventyrsfylld berättelse om ett fredligt bergsfolk som tvingas till strid för att försvara sitt land.
David Gemmell (1948-2006) är en av de främsta författarna av så kallad heroisk fantasy och hans böcker med sina krigiska hjältar och storslagna strider har lockat miljontals läsare världen över.
Oäktingen Bane är den försmådde sonen till den rigantiske kungen Demonklinga. Eftersom han är avladi otrohet har han vuxit upp som en utstött i sitt eget land, fruktad av sina landsmän och för­nekad av den far vars omisskännliga tecken han bär - ett grönt och ett brunt öga. Bane väljer att fly till andra sidan havet. Där finner han den värme och kärlek han så länge törstat efter - bara för att få den bortryckt av en grym riddare. I sin nya tillvaro som gladiator på de bloddränkta arenornai Stenstaden lever Bane nu enbart för en sak: hämnd. Och han närmar sig sitt mål med samma hårdnackade envishet som gjorde hans far till kung. 