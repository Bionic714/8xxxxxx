David Gemmell - Tenaka skuggprinsen


Återigen hotas det en gång mäktiga imperiet Drenai av fruktansvärda fiender. Sedan Ulric och hans nadirhorder besegrades vid slaget om Dros Delnoch har inget egentligen kunna hota imperiet. Den berömda stridsenheten Draken har skyddat Drenai från dess yttre fiender och riket har, kanske för första gången, levat i fred med sina grannar. Med de värsta fienderna är sällan de yttre. Och nu är Draken förrådd och krossad.

Den maktgalne Ceska har med svart magi skapat foglingar - människor som kombinerats med olika djur för att skapa monstruösa och skräckinjagande soldater - och med hjälp av dessa upprätthåller han sitt skräckvälde över Drenai. Den ende som kan stoppa Ceska är halvblodet Tenaka Khan, ättling till både drenais och nadirernas främsta hjältar.

Tenaka är ett strategiskt geni och en av de främsta krigare som någonsin existerat. Tillsammans med några få andra överlevande ur Draken försöker Tenaka skapa en armé som ska kunna utmana Ceska. Men trots att allt fler ansluter sig så räcker det inte mot Ceskas foglingar. De enda som kan hjälpa Tenaka att besegra Ceska är drenais gamla arvfiender - nadirerna. 