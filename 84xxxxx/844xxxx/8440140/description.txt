Brooklynkvarteret Bedford-Stuyevesant, New York.


Här lever svarta, italienare, puerto ricaner, koreaner och andra minoriteter sida vid sida. Fördomar och motsättningar frodas, men man lever på ett respektfullt avstånd från varandra. Det behövs inte mycket för att smågnället mellan grupperna ska blossa upp i raskravaller.


Centrum i detta kvarter är Sal´s Famous Pizzeria. Här jobbar Mookie som pizzabud och allmän slagpåse för Sal och hans äldste son Pino. Till pizzerian kommer alla, till och med den svarte aktivisten Buggin´ Out som stöter sig med allt "vitt skräp" han råkar på. Men när Sal vägrar att sätta upp bilder på svarta bröder på pizzerians kändisvägg bestämmer sig Buggin´ Out för att ordna en bojkott av stället. Han får inte någon med sig.


Den ende som lyssnar på Buggin´ Out är Radio Raheem, som retat upp sig på att Sal inte låter honom spela för full volym på sin "bergsprängare". 


De betydelselösa motsättningarna blåses upp till ett våldsamt slagsmål och polisen anländer för att stoppa bråket, där Radio Raheem dör efter att en polis kopplat ett struptag på honom.
