Tre historier sammanvävs i Memphis

Långt från Yokohama / Far from Yokohama
Två japanska turister, Jun och Mitzuko, anländer till Memphis i USA för att besöka Elvis Presleys hem, Graceland. Jun (egentligen Carl Perkins-fan) och Mitzuko (helfrälst på Elvis), driver omkring i den till synes övergivna staden. De besöker den berömda Sun Studio pch tar så småningom in på Arcade Hotel. De grälar, älskar med varandra och på radion hörs Domino följd av Blue Moon. På morgonen, när Jun och Mitzuko packar, hör de ett pistolskott...



En gengångare / A Ghost 
Luisa väntar på ett plan från Memphis till Rom, för att flyga hem sin döde make. Hon vandrar runt i staden och på ett fik berättar en man (för 10 dollar) den märkliga historien om Elvis Presleys ande som får lift, På Arcade Hotel tar hon in tillsammans med den vilsna DeeDee (som just lämnat sin engelske pojkvän Johnny). Mitt i natten vaknar Luisa och ser Elvis' ande. På morgonen när de lämnar hotellet hör de ett pistolskott...



Förlorade i rymden / Lost in Space 
Johnny beklagar sig på krogen över att hans tjej, DeeDee, lämnat honom. Han börjar leka med en pistol och hans bordsgranne Ed ringer efter Will som hämtar Charlie (Johnnys flickväns bror) och trion drar sedan iväg till en spritbutik. Där skjuter Johnny ägaren och man tar sedan sin tillflykt till Arcade Hotel. På morgonen förhindrar Charlie att Johnny begår självmord. Ett skott går av och träffar Johnny i benet.

Johnny och Will kastar upp Johnny på bilflaket och ger sig av från hotellet för att undvika polisen.

På flygplatsen ses Luisa springa till sitt plan.

Jun och Mitzuko lämnar Memphis med tåg - tillsammans med DeeDee.