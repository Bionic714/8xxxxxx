Lars Pettersson / Kautokeino, en blodig kniv

Utsedd till bästa debut 2012 av Svenska Deckarakademin.
Bilen kränger på den isiga vägen och träffar renen med våldsam kraft. Anna Magnusson stannar, drar på sig yllemössan och hämtar kniven från bagageluckan.
Det är mer än 30 grader kallt och klockan är halv två en februarinatt någonstans mellan Luleå och Pajala.

Anna är uppvuxen i Stockholm och har aldrig funderat över sitt ursprung. Hennes samiska mamma berättade aldrig varför hon valde att flytta ifrån den avlägsna fjällbyn uppe i Nordnorge och lämna sin plats i den familjebaserade rendriften.
Nu är Anna, som arbetar som biträdande åklagare, på väg upp till Kautokeino efter flera års frånvaro.
Hennes mormor har ringt och bett henne komma och rentvå kusinen Nils Mattis, som är anklagad för våldtäkt.
Hon är desperat, familjen kan inte klara sig utan Nils Mattis arbetsinsats på fjället.

Men när Anna läser polisutredningen blir hon betänksam. Hur ska hon ställa sig i konflikterna?
Hon har svårt att avläsa den främmande omgivningen. Vem ligger bakom de dödsfall som inträffar medan hon är där och vilka är det som vill röja henne själv ur vägen?

Kautokeino, en blodig kniv är en spännande thriller om motsättningarna mellan tradition och modernitet och om moral i ett minoritetssamhälle.
Vilka rättsbegrepp ska råda på Finnmarksvidda med omnejd?


Antal CD: 11 CD
Uppläsare: Lars T. Johansson
Speltid: Ca 13 timmar

Mer info: 
http://www.ordfront.se/Bocker/Nyabocker/Kautokeino.aspx