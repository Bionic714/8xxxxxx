Svensk titel: Snuten i 87:e


Snuten i 87:e kastar oss in i en stad drabbad av en våldsvåg. En brutal våldtäktsman skrämmer alla kvinnor från att gå ut, ett par ungdomar roar sig med att sätta eld på uteliggare - och mitt i röran ringer en utpressare och hotar att mörda flera högt uppsatta män. Polisen tar dock inte hotet på allvar. Dumt nog. Nästa morgon skjuts stadens polischef ihjäl med ett perfekt skott i pannan, och när utpressaren hör av sig igen kräver han en tiodubbel summa. Annars kommer han fortsätta att pricka av sin dödslista, som går allt högre upp bland samhällstopparna. Vem blir nästa offer?




Under femtio års tid gjorde Ed McBain (1926-2005) storsuccé med sina 52 böcker om Steve Carella & co. Hans romansvit är inte bara historiens mest sålda i snutgenren, utan också den mest plankade. "Hela persongalleriet är kopierat rakt av från 87:e distriktets gäng", skrev Stardust/Allt om film om de värsta snyltarna - Beck-filmerna. 
