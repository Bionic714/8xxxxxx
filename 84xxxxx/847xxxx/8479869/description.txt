Il giovane Hirono Kenta sogna di poter essere un supereroe, come quelli di cui legge le gesta sui fumetti o quelli che egli stesso inventa e disegna. Addirittura Kenta si è creato un vero e proprio costume da paladino della giustizia, battezzandosi col il nome di "Wingman". Poi un giorno il destino gli fa incontrare la graziosa Yume Aoi, principessa del regno dei sogni Botorem, che ha con sé il magico "dream note", un blocchetto degli appunti dotato del potere di far diventare realtà qualunque cosa venga disegnata in esso. Kenta decide di rendere realtà il proprio sogno di diventare Wingman grazie al "dream note", ed insieme ad Aoi e alla sua amica di infanzia Miku, decidono di salvare Botorem dal malvagio Rimeru, il cui fine ultimo è impadronirsi proprio del "dream note". E mentre è impegnato a salvare Botorem, Kenta dovrà anche prendere una decisione su chi fra Miku e Aoi vuole avere per sempre al proprio fianco.