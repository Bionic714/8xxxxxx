	
Big Bang Theory (The Big Bang Theory) è una sit-com statunitense ideata da Chuck Lorre e Bill Prady e prodotta dalla Warner Bros. Television in collaborazione con la Chuck Lorre Productions. L'episodio pilota è andato in onda il 24 settembre 2007 sul canale statunitense CBS.
In Italia la serie viene trasmessa dal 19 gennaio 2008 sul canale a pagamento Steel, della piattaforma Mediaset Premium, e in chiaro su Italia 1 dal 20 settembre 2010.

Pasadena, California. Quattro giovani scienziati di diversi campi - un fisico sperimentale (Leonard Hofstadter), un fisico teorico (Sheldon Cooper), un astrofisico (Rajesh Koothrappali) e un ingegnere aerospaziale (Howard Wolowitz) - lavorano insieme al California Institute of Technology. Questi fanno amicizia con Penny, una bella ragazza venuta a vivere nell'appartamento di fronte a quello condiviso da Leonard e Sheldon.
Quando Leonard si innamora di Penny, lo strano mondo dei quattro amici, nerd e geek a tutti gli effetti (molto intelligenti, amanti di fumetti, videogiochi, giochi di ruolo e fantascienza, ma socialmente inetti), si scontra con quello semplice e superficiale di lei.
	