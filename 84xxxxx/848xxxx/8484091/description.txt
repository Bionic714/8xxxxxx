Suuri Muumijuhla on vuonna 1996 ruotsalaisen TATI Mixedian ja BMG Interactiven julkaisema 3D-tietokonepeli. Siinä pelaajan pitää Pikku Myyn avustamana herättää Muumitalon asukkaat ja auttaa heitä valmistelemaan kevätjuhlaa sekä hoitaa varsinainen juhla. Lisäksi pelaaja voi osallistua erillisiin pikkupeleihin, kuten jätkänshakkia Muumien kanssa.

Pelin ääninäyttelijät ovat samoja kuin piirrossarjasta Muumilaakson tarinoita. Pelin kieleksi voi asettaa suomen, ruotsin tai englannin.