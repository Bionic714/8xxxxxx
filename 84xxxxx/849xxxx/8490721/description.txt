Titanic è un film del 1997 diretto da James Cameron, con Leonardo DiCaprio e Kate Winslet. Un'immaginaria descrizione dell'affondamento del RMS Titanic, li vede protagonisti nei ruoli di Jack e Rose, membri di differente classe sociale che s'innamorano a bordo della nave durante il suo sfortunato viaggio inaugurale.

Nel 1912 la diciassettenne passeggera di prima classe Rose DeWitt Bukater sale a bordo della nave inglese Titanic a Southampton assieme al suo fidanzato Cal(l'uomo d'affari citato all'inizio della storia), ricco figlio di un defunto magnate dell'acciaio di Pittsburgh, e a sua madre vedova Ruth DeWitt Bukater, per partire verso New York ed andare a Pittsburgh. Ruth non perde occasione per far pesare a Rose l'importanza del fidanzamento con Cal, dato che l'imminente matrimonio risolverà i segreti problemi finanziari dei DeWitt Bukater. Sconvolta, Rose pensa di suicidarsi saltando dalla poppa della nave di notte ma viene fermata da Jack Dawson, un artista vagabondo squattrinato venuto in viaggio, con dei biglietti vinti ad una partita di poker,per tornare in patria insieme ad un suo amico italiano. Convinta da Jack a non suicidarsi, Rose, nel rientrare a bordo, scivola e viene presa al volo da Jack. Dato il trambusto creato per l'incidente, accorrono prima dei marinai che vanno a chiamare le autoritá e Cal. Per non rivelare il tentativo di suicidio Rose dice a Cal di essere scivolata mentre stava sporgendosi dalla nave per guardare le eliche e di dovere la vita a Jack che l'ha salvata dalla caduta. Cal invita Jack a cena per la sera seguente, su richiesta di Rose, per dimostrargli la sua gratitudine. Jack e Rose sviluppano una timida amicizia, sebbene Cal e Ruth guardino con sospetto il giovane. Dopo la cena Rose si unisce segretamente a Jack per partecipare a una festa in terza classe...