Taksici Orhan’ın ömrü boyunca başına sürekli aksilikler, terslikler gelmiştir. Hayatta her şey onun alehine işler, tam yoluna girdi derken son anda bir şanssızlık yine onu bulur. Kürşat ve Teoman ise ona yardımcı olmaya çalışan en yakın dostlarıdır. fakat üçü de ne yapsa işe yaramaz en sonunda bilime başvururlar. Kişisel Gelişim Uzmanı Figen’e ulaşan Orhan profesyonel destek almaya kararlıdır. Fakat çözüm bulmak için kapısını çaldığı Figen onun başına daha çok bela açacaktır. Zira mafya lideri olan eli kanlı babası Figen’i zorla evlendirmek ister. Figen de tek kaçış yolu olarak ayaküstü bir yalan uydurur ve orhan’a aşık olduğunu hatta sözlendiğini babasına söyler. Şimdi Orhan hiç ummadığı hesapların ve en trajikomik olayların içinde kalacaktır.

İnternette izlenme rekorları kıran, “Oğlum Bak Git” videosundan yola çıkılarak çekilen filmin yönetmenliğini Kamil Çetin üstlenirken kadroda başrol Yavuz Seçkin’in yanı sıra Esra Sönmezer, Yavuz Seçkin, Metin Yıldız, Veysel Diker, Orhan Aydın ve Selahattin Taşdöğen yer alıyorlar.
