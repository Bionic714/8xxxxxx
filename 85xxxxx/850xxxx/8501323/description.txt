Klikkaa mua on Johanna Vuoksenmaan ohjaama suomalainen televisiosarja, joka alkoi MTV3-kanavalla 13. syyskuuta 2011. Sarjan toistaiseksi viimeinen osa nähtiin 29. marraskuuta 2011. Sarjan aiheena on eronneiden ja yksinelävien parin etsintä internetin avulla.
Sarjan päähenkilö on 41-vuotias Ella, jolla on yhteensä kolme lasta kahden miehen kanssa. Ella on työssään niin kiireinen, ettei ehdi tutustua saati ihastua uusiin ihmisiin. Hän päättää ystävänsä kehotuksesta luoda oman nettideittailuprofiilin ja saa tutustua mitä erilaisimpiin miehiin.
Sarjan tunnusmusiikkina kuullaan Siiri Nordinin versio Aulikki Oksasen ja Kaj Chydeniuksen kappaleesta Huomenna on paremmin.

-Wikipedia-