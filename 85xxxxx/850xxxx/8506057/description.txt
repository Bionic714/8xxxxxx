
Nyårsklockorna ringer ut 1899 och välkomnar det nya århundradet. Bokens huvudperson Josef Rubashov, en inbiten och förtappad spelare, missräknad, otursföljd och av gäldenärer ansatt får ett minst sagt oväntat besök på nyårsnatten. Gästen är djävulen, och ett parti poker spelas med given insats. Rubashov förlorar vilket resulterar i en förlorad själ och en dom till odödlighet. Från detta tar historien fart, och läsaren tas med på en historisk exposé genom Europa och framförallt dess svarta och dunkla historia de senaste 100 åren. Rubashov får på plats bevittna de flesta katastrofer och olyckor och finns dessutom med på ett hörn som ett verktyg eller offer för ondskan.
