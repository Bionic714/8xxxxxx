
De doodsklap in de Tour de France van wielrenner Wout Poels, het mislukte EK van het Oranje van Bert van Marwijk, de ontmaskering van Lance Armstrong: sportief staat het allemaal in de schaduw van bijvoorbeeld de gouden olympische medailles van Ranomi Kromowidjojo, Epke Zonderland, de hockeyvrouwen, Dorian van Rijsselberghe en Marianne Vos, maar tezamen vormen ze de hoogtepunten van het afgelopen sportjaar.

Beleef nog één keer dat fantastische sportjaar door de ogen van de meest getalenteerde sportschrijver van zijn generatie

Schrijver en sportjournalist Thijs Zonneveld maakte alles van dichtbij mee. De bijzondere verhalen die dat opleverde zijn met de blik van een ex-topsporter geschreven: inlevend, gevat, betrokken en scherp. Dat komt omdat Zonneveld weet waar hij moet kijken om de mooiste verhalen boven te krijgen.
Paniagua laat het beste van Zonneveld zien: op water en brood, 100% schoon, zonder stimulerende middelen.
Recensie(s)

In korte verhalen en columns kijkt ex-wielrenner en journalist Thijs Zonneveld terug op sportjaar 2012. Van schaatsen tot bridge en van wielrennen tot biljarten; geen sport is te klein voor de vaak grappige en rake bespiegelingen. De verhalen zijn chronologisch onderverdeeld in voorjaar, zomer en najaar. Natuurlijk vroeg de zomer om meer, vandaar dat Zonneveld veel extra aandacht besteedde aan de Olympische Spelen, de Tour de France en het EK-voetbal. Hoe dat laatstgenoemde evenement mislukte, schreef hij op in open brieven aan meneer Bert (van Marwijk). De pen van Zonneveld is scherp, de blik altijd op zoek naar een ander verhaal – dat schuil kan gaan in nagels, een helm of kilometerteller. Hij combineert zijn sportverleden (wielrenner) met liefhebberij en schuwt niet door te pakken als het gaat om doping gaat. Dan moet zelfs zijn held Lance Armstrong het ontgelden. Sterk verslag van een bijzonder sportjaar. Veel van de ruim zeventig verhalen verschenen eerder in De Pers, NRC, NUsport, Grinta en op de website nu.nl


NLtoppers wenst u veel kijkplezier!


Groetjes CC