Titolo originale: The Three Musketeers
Paese di produzione: USA
Anno: 1948
Genere: avventura
Regia: George Sidney
Interpreti e personaggi:
Lana Turner: Lady Carlotta de Winter (Milady)
Gene Kelly: D'Artagnan
June Allyson: Constanza Bonacieux
Van Heflin: Athos
Angela Lansbury: Anna d'Austria
Frank Morgan: Re Luigi XIII
Vincent Price: Cardinale Richelieu
Keenan Wynn: Planchet
John Sutton: Duca di Buckingham
Gig Young: Porthos
Robert Coote: Aramis

D'Artagnan, giovanissimo gentiluomo guascone, si reca a Parigi in cerca di fortuna. Fa per caso la conoscenza di tre giovani gentiluomini che prestano servizio nei moschettieri del Re: Athos, Porthos e Aramis. La sua abilità di spadaccino e la sua audacia gli conciliano la simpatia di questi tre compagni inseparabili, di cui diventa subito amico. Ben presto D'Artagnan si trova preso nell'ingranaggio dei più pericolosi e gelosi intrighi politici, strettamente connessi con la vita della corte. Incaricato di missioni segrete, attraversa due volte il mare per recarsi in Inghilterra: la prima volta per farsi restituire dal duca di Buckingham i diamanti della Regina e salvarla dalle macchinazioni ordite da Richelieu. Nel secondo viaggio, compiuto in compagnia di Athos, i due amici tentato invano di impedire l'uccisione del duca di Buckingham, da parte della perfida Milady. Alla giusta punizione di costei provvederà più tardi Athos. Alla fine i quattro amici si separano, per seguire ciascuno la propria strada: Aramis si ritira in convento, Porthos sposa una ricca vedova, Athos rientra in possesso delle sue terre e dei suoi titoli, D'artagnan resta al servizio del Cardinale.
