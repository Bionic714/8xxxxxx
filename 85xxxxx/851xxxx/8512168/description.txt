Liften is een onzekere manier van reizen. Bij meer dan veertig graden zijn weinig mensen geneigd om je te laten instappen. Dat is de conclusie van Jack Reacher, verloren in de moordende zomerhitte van Texas. Het laatste waarover hij zich zorgen maakt is wie hem zal oppikken.
Maar Reacher had nooit verwacht dat iemand als Carmen zou stoppen. Ze is alleen en rijdt in een Cadillac. Ze is mooi, jong en rijk. Ze heeft een dochtertje dat wordt bespied. En een man die in de gevangenis zit. Een man die haar in elkaar slaat zodra hij eruit komt. Die haar misschien wel zal vermoorden.
Moeilijkheden zijn Reacher niet vreemd. En op Carmens afgelegen ranch in Echo County zijn er meer dan genoeg: leugens, racisme, vooroordelen, haat en moord. Maar Reacher weet waar hij staat. Haar familie is vijandig. De politie is niet te vertrouwen. De advocaten weigeren hulp. Wie zal de zaken rechtzetten als Jack Reacher het niet doet?
Recensie(s)

Liften is gevaarlijk, dat ondervindt de ex-militaire politieman Jack Reacher in de brandende zon van Texas. Het gevaar komt aanrijden in de vorm van een aantrekkelijke vrouw in een dure slee. Ze heet Carmen, is mooi, jong en rijk en biedt hem een lift aan, maar natuurlijk zit er een addertje onder het gras. Carmens echtgenoot zit wegens fraude in de gevangenis na een tip van Carmen aan de belastingdienst. Nu staat hij op het punt om vrijgelaten te worden en Carmen vreest voor haar leven en dat van haar dochtertje. Reacher belooft haar te helpen en neemt een baantje aan op Carmens afgelegen ranch. Al gauw vindt daar een moord plaats maar het is niet Carmen die vermoord wordt ... Vijfde 'Jack Reacher' thriller van de Britse auteur Lee Child (1954) die bij Granada Television meewerkte aan series als 'Brideshead Revisited' en 'Prime Suspect'. Het zijn zeer spannende, met vaart gescheven thrillers (alle vertaald) met steeds de sympatieke, ongebonden avonturier Reacher in de hoofdrol, een goed plot, goed uitgewerkte hoofdpersonen en veel actie. Childs thrillers werden meermalen bekroond. www.leechild.com. Kleine druk

 
http://www.bol.com/nl/p/brandpunt/1001004011572201/



NLtoppers wenst u veel kijkplezier!


Groetjes CC