Chobin è una buffa creatura (in realtà una vera e propria "larva" della sua razza, che allo stadio adulto assumerà la forma di un bellissimo umanoide dotato di ali trasparenti e lineamenti elfici) che precipita sulla terra dopo la conquista del proprio pianeta natale da parte delle tiranniche forze di Brunga, figura demoniaca paludata in un manto oscuro e dotata di ali da pipistrello.
Aiutato da un anziano eremita e dalla sua nipote (oltre che dagli animali della foresta, con cui riesce a comunicare in qualche modo) il piccolo "principe stellare" eviterà dapprima le insidie e i sicari inviatigli contro da Brunga e quindi muoverà al contrattacco riuscendo a sconfiggerlo e a liberare sua madre, caduta sua prigioniera.
La sigla italiana (scritta da F. Miliacci) è incisa da "il mago, la fata e la zucca bacata" su dischi RCA. (da notare che in chiusura era possibile sentire soltanto il ritornello della canzone, forse per non far apparire Brunga in chiusura, magari al termine dell'ultima puntata, in seguito alla sua uccisione) Negli anni in cui questo cartone animato era trasmesso sulle reti Fininvest, la videosigla presentava un patchwork di sequenze prese dalle varie puntate, ma a partire dal 2000, con la ritrasmissione del cartone animato sulle TV locali, sono state scelte delle sequenze più appropriate alle parole della canzone