Gli Snorky sono i personaggi del cartone animato e del fumetto omonimo (in originale: The Snorks). Si tratta di piccoli esseri colorati che vivono felici nelle profondità del mare, a Snorkylandia. Gli Snorky prestano sempre attenzione ai numerosi pericoli insiti nell'oceano. Sulla testa hanno un respiratore, lo snorkel appunto, che viene usato per muoversi agilmente in acqua e per emettere un suono caratteristico.

Nacquero come fumetto nel 1982 in Belgio, disegnati da Freddy Monnickendam. Vennero in seguito adattati come cartone animato dalla Hanna-Barbera Productions e trasmessi negli USA il sabato mattina dal 1984 al 1989 dalla rete NBC. Il cartone animato proseguì solo quattro stagioni, a causa del maggior successo ricevuto dalla popolare serie animata televisiva I Puffi.
È stato trasmesso per la prima volta in Italia su Italia 1 dal 1986.