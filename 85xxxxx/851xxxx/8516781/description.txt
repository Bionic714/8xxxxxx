Beskrivning:



Uppgörelsen är den fjärde boken om psykopaten Christopher Silfverbielke som vi tidigare mött i författarduon Buthler & Öhrlunds succéthrillers En nästan vanlig man, Grannen och Återvändaren.

På ytan är Christopher Silfverbielke en charmerande och världsvan affärsman, men bakom masken är han en känslokall psykopat och seriemördare. Efter att ha hållit sig gömd utomlands är nu Silfverbielke tillbaka i Sverige. På själva julafton har han involverat kriminalkommissarie Jacob Colts egen familj i sina ondskefulla handlingar, och nu planerar mördaren sin hämnd på en enslig gård i mörkaste Småland.

Det är upplagt för en sista desperat kraftmätning mellan de två ärkefienderna, en sammandrabbning som hotar att få ödesdigra konsekvenser inte bara för de två männen själva utan för ett stort antal människor i deras omgivning – mer eller mindre oskyldiga.

Uppläsare Stefan Sauk