Bilder, skakiga filmsekvenser och snabbt nedskrivna minnesanteckningar av en resa genom en europeisk dimma. Blunda och du ser tummade foton av asfaltspromenader i ett grådisigt Gdansk, där hamnen väcks till liv av existenser som vet var du får en öl för sex zloty. Dom glömda flimrar förbi under stjärnorna, många mil från ingenstans.

Nowy Port spelades in i europeiska hamnstäder och som lyssnare kan vi nästan känna lukten av högspänningskablar, järnskenor, diesel och överhettad elektronik på en blöt bangård i oljehamnen, som Ossler uttrycker det. Samtidigt ber Thåström om en långsam dubbel Zagajewski med is. Förutom Thåström, Ossler och Hellberg innehåller Nowy Port även ett par anmärkningsvärda gästspel. Den oefterhärmlige legenden / poeten Bruno K Oijer tar  Var och en av oss i besittning medan Anna von Hausswolff medverkar på poetiskt melankoliska Bagatelle. Det är en skiva som framkallar bilder, ett suggestivt ljudmotiv till en resa genom europeiska städer som raserats och byggts upp igen. (ginza.se)

- - -

Sällskapet - Nowy Port 2013
(Razzia)

     1. Flodvaktaren
     2. Såg dom komma
     3. E 40
     4. Bagatelle
     5. Nowy Port
     6. Gdansk
     7. Var och en av oss
     8. Dom glömda
     9. Del 2
    10. Rött liguriskt vin
