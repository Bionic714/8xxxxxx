Solveigin laulu on vuonna 1974 valmistunut televisioelokuva, jonka ohjasi Reima Kekäläinen. Lassi Sinkkosen kirjaan perustuva elokuva sijoittuu tapahtumiltaan sota-ajan Helsinkiin. Kertojana on Solveig, nuori tyttö, jonka tarinan kautta rakennetaan kuvaa kolmen työläissukupolven elämästä. Saara on Solveigin äiti, joka kovan elämän takia on katkeroitunut. Famu on Solveigin isoäiti, joka rakastaa kun Saara ei osaa.
Famua esittänyt Aino Lehtimäki sai roolisuorituksestaan Jussi-patsaan vuoden 1974 parhaana naisnäyttelijänä. Solveigin laulu on esitetty televisiossa valmistumisvuotensa jälkeen myös toukokuussa 2005 ja huhtikuussa 2012.

-Wikipedia-