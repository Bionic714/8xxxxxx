

Gjennom verdenssuksesser som "Da Vinci-koden", "Engler og demoner" og "Det tapte symbol" har Dan Brown bevist sin unike teft for å skape fascinerende og spenningsfylte univers. Med "Inferno" gjør han det igjen, og mer nervepirrende enn noen sinne.

I hjertet av Italia trekkes ikonografen Robert Langdon inn i en spennende verden som sentreres rundt et av historiens mest fascinerende, mørke og mystiske mesterverk - Dantes "Inferno". Langdon settes opp mot en skremmende motstander og slåss med koder og symboler som fører ham dypt inn i klassisk kunst, hemmelige korridorer og avansert vitenskap. Gjennom en heftig jakt hvor det er umulig å fastslå hvem han kan stole på, sliter Langdon med å finne svar - før det er for sent, og verden blir ugjenkallelig forandret.

"Inferno" av Dan Brown er en unik cocktail av heseblesende underholdning og forrykende spenning. Anders Ribu gjør en solid jobb som innleser av lydboka.

Terningkast 5: "Bør man skape underholdning av alvorlige tematikker som sorteringssamfunnet, etnisk rensning, biologisk terror, og faren ved å jage folk med demokratisk uspiselige meninger under jorden? Dan Brown gjør det, såklart, og han gjør det godt."
May Grethe Lerum, VG

"Dette er reinspikka underholdning. Og det er god underholdning."
Cathrine Krøger, Dagbladet

"... en medrivende og underholdende roman som treffer tidsånden på urovekkende vis."
Gro Jørstad Nilsen, Bergens Tidende
