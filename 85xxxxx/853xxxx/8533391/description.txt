L'impero alieno dei Sazoriani invade la Terra con enormi mostri meccanici al fine di ritrovare le tre "sfere di Anderes". Queste sfere furono create 20.000 anni prima dagli stessi Sazoriani per concentrare l'energia della costellazione dello Scorpione e sconfiggere i Plasmani, altro popolo alieno, contro il quale essi sostennero una lunga guerra spaziale che vide il suo ultimo atto svolgersi proprio sulla Terra. Per contrastare gli invasori, il dottor Godo, ultimo discendente degli alieni Plasman costruisce il robot Ginguiser e lo affida a quattro ragazzi dotati di poteri magici (il "punto barriera") ovvero Goro Shigoron, Miki Akitsu, Torajiro Haranami e Zanda, (e perciò in grado di pilotare Ginguiser) e che girano il mondo con il loro spettacolo ambulante di magia. Il robot è il risultato dell'unione, piuttosto complessa, di tre veicoli: Spin Lancer, Grand Fighter e Bull Gaiter