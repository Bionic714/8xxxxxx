	
Bean Bandit è il miglior corriere in circolazione, in grado di poter portare a buon fine qualsiasi consegna, anche la più pericolosa. Alla guida è un mostro anche grazie ad un’auto davvero fenomenale; fuori da questa possiede comunque un’abilità impressionante, senza contare una collega come Rally Vincent. I suoi prezzi non sono certo accessibili, ma il servizio è impeccabile. 
Bean in questo OAV si troverà coinvolto in un rapimento e verrà ingaggiato per riportare a casa la bambina rapita. Scoprirà tuttavia di essere stato aggirato…
E’ doveroso da parte mia segnalare come il protagonista non sia esattamente quello che si definisce un personaggio positivo. I suoi clienti sono in genere delinquenti e spesso veri e propri assassini: basta che paghino la cifra pattuita, per lui non ci sono problemi. 