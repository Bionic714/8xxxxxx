Elisabet Nemert / Röd måne

Häxprocesser, kärlek och maktkamp i 1600-talets Sverige.

Månen lyser flammande röd den frostiga höstnatt i nådens år 1626 när läkekvinnan Ingrid Ingemarsdotter rider mot sitt hem, gården Näs nära Skokloster i Uppland.
Röd måne är ett djävulstecken, ett lockrop från den onde själv som då kallar de sina till sig. När månen är röd håller man sig inomhus om man är rädd om sin själs salighet.
Plötsligt bryts tystnaden av ett spädbarns hjärtslitande gråt och vid vägkanten hittar Ingrid ett övergivet nyfött flickebarn.
Flickan döps till Indra och växer upp hos Ingrid, som skänker henne all sin kunskap om växternas läkande förmåga. Men Indra har också begåvats med läkande händer, en förmåga som måste hållas hemlig.
Den som har kraft att läka sjukdom har också kraft att framkalla det som är ont. Och straffet för trolldom är döden. När häxbålen tänds över landet drar en klappjakt igång som tvingar Indra på flykt.

I Röd måne får vi följa Indra och hennes kamp för de mest utsatta i det av krig och umbäranden drabbade Sverige. I Europa rasar trettioåriga kriget och Gustav II Adolf har fallit i slaget vid Lützen 1632.
Den unga Kristina, jämnårig med Indra, är nu Sveriges drottning och ödet kommer att föra samman dessa båda kvinnor och för alltid förändra Indras liv.

Elisabet Nemert är högt älskad för sina romaner som utspelar sig i historisk tid. Hennes förmåga att skildra gripande människoöden blandat med fakta och tidlös livsvisdom har givit henne en stor och trogen publik.
Röd måne är hennes sjunde bok.


Antal CD: 12 CD
Uppläsare: Anna Maria Käll
Speltid: Ca 14,5 timmar

Mer info: 
http://www.earbooks.se/titlar/978-91-7483-138-2.html