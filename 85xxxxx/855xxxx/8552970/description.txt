Protagonista della serie è Takaya Todoroki, giovane affascinante pilota automobilistico che sogna di correre in Formula 1 con la sua macchina. Dopo un incidente, il sogno sembra infranto ma un uomo misterioso lo ingaggia per la scuderia Katori. Questi non è altri che il leggendario pilota Niki Lans (evidente omaggio a Niki Lauda), rimasto ferito in un incidente. Takaya mette quindi a punto una nuova vettura con quattro ruote anteriori sterzanti (la Todoroky Special, ispirandosi al prototipo Tyrrel di F1 che corse in quegli anni) grazie alla quale riesce a competere ad alti livelli in ogni gara automobilistica affrontata.