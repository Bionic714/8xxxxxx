«Med denne boken beviser Nesbø at terninger har for få øyne, og at krimsjangeren kan heves til nye høyder, både litterært og hva gjelder innovative, sublime, spennende og overraskende plot.» May Grethe Lerum, VG På et sykehus ligger en hardt skadet mann i koma. Rommet bevoktes av politiet, og ingen får vite hva den mystiske pasienten heter. Samtidig blir politimenn funnet drept på åsteder for gamle, uoppklarte drap. Politiet står uten spor og mangler i tillegg sin beste etterforsker. På sykehuset viser pasienten tegn til å komme til bevissthet. Gjør deg klar til en rystende ferd gjennom Oslos gater og Harrys univers.