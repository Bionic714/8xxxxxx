Moskova’nın Şifresi Temel | 2012

Temel, ilk film olan Sümela Manastırı’ndaki şifreyi çözerek hazineye ulaşmış ve aşık olduğu kadına kavuşmuştur; ya da kendisi bu şekilde sanmaktadır. Aslında Rus mafyası Korkunç İvan’ın adamları yanlışlıkla Türk mafyasıyla çatışmış ve karşılıklı olarak birbirlerini öldürmüşlerdir. O esnada Temel çukurdaki altınları Sümela’nın hazinesi sanarak alır. Ne var ki altınları çalınan hem de adamları öldürülen Rus mafya lideri sinirden küplere binmiştir. En zalim adamlarından olan Abromoviç’i, Temel’i öldürmesi için Trabzon’a yollar. Saftirik Temel bir şekilde kaçış yolu hulur ama adamların peşini bırakmadığını anladığında Abromoviç’in peşinden dostu Turgay ile birlikte Moskova’nun yolunu tutar!

Sümela’nın Şifresi-Temel’in devamı olarak tasarlanan Moskova’nın Şifresi: Temel filminin başrollerini ilk filmde olduğu gibi Alper Kul ve Aslıhan Güner paylaşıyor. Kadroda Salih Kalyon, Ruhi Sarı ve Çetin Altay ikiliye destek olan isimler arasında yer alıyor. Çekimlerinin ilk etabı Rusya'da yapılan film Moskova'dan Trabzon'a uzanan ve bolca güldürü vaad eden bir yanlışlıklar komedyası. Yapımın yönetmenliğini ilk filmde olduğu gibi Adem Kılıç üstlenirken, senaryo yine Yılmaz Okumuş'a emanet.