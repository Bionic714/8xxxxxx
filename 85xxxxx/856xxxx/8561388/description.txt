Lovely Sara (小公女セーラ Shōkōjo Sēra?) è un anime prodotto in Giappone nel 1985 dalla Nippon Animation e trasmesso in Italia dal 1986. La serie fa parte del progetto denominato World Masterpiece Theater della Nippon Animation.
La storia è tratta dal romanzo "La piccola principessa", di Frances Hodgson Burnett e narra le disavventure, spesso portate alle estreme conseguenze della piccola Sara, una bambina appartenente ad una ricca famiglia che viene mandata a studiare in collegio. Rimasta orfana e povera sarà costretta a lavorare nell'istituto come sguattera.
Nel 2009 ne è stato tratto un dorama live action in 10 puntate intitolato Shokojo Seira con Mirai Shida nel ruolo della protagonista e che riprende in gran parte la storia della serie animata.