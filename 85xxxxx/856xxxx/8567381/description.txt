Synopse

Tragikomické ohlédnutí za koncem druhé světové války a obdobím nástupu komunistické mašinérie. Na tomto pozadí se odehrává chvílemi až snový příběh dvou hlavních protagonistů vracejících se z války - komedianta Pepeho a frontového vojína Prengela. Do života jim vstoupí láska v podobě melancholické židovské dívky Ester a nenávist zosobněná naivně fanatickou svazačkou Želmírou. Společně nalezené zlato promění tyto charakterově rozdílné muže v nerozlučnou dvojici. Náhoda způsobí, že z dvojice vzniká trojice - z koncentračního tábora se vrací poznamenaná Ester, jejich osudová žena. Tři lidé bez domova se snaží naplnit svoji představu o štěstí. Svazačka Želmíra jim však dává pocítit hrůznost mašinérie 50.let a jejich svět se celý obrací naruby…

J.J.: Všichni jsme cítili, že se blíží změna, začínali jsme šeptat svobodněji o věcech, které byly do této chvíle tabu. I já jsem povolil uzdu fantazie ve své výpovědi o padesátých letech. Když byl film dotočen, mnozí předpovídali můj definitivní konec. Když byl dokončen, už politická reprezentace neměla sílu film ani posvětit ani zakázat. Film zůstává pro mně navždy předzvěstí pádu socialismu - padl tři měsíce po premiéře!

“Roky povojnové až päťdesiate, ktoré boli dovtedy tabu. Začiatok “perestrojky” mi dovolil hovoriť slobodnejšie o veciach, ktoré priniesla totalita. Film bol predzvesťou pádu socializmu - padol presne tri mesiace po jeho uvedení.”

1 hod 43 min / 35 mm / barevný
Premiéra: léto 1989
Produkce: Slovenská filmová tvorba, Bratislava, ČSSR / Taurus Film München, NSR / TVE, SACIS RAI UNO, Itálie
Lokace: Valtice, Tisovec, Turecký vrch, Stupava, Kladno, Břeclav, Riečnica, Nejdek, Březany