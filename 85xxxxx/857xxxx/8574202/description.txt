Thomas Bodström / Populisten

Med sin unika inblick i Sveriges maktelit ger Thomas Bodström oss en vass skildring av en populism som sprider sig som ett gift i alla läger i media, i politiken och i rättsväsendet.

Populisten är den fjärde och avslutande delen i serien om advokaten Mattias Berglund, Susanne Dahlgren på länskriminalpolisen och justitieminister Gerd Lundin.

Mattias är nyskild och har flyttat ihop med Susanne, som har gjort karriär och fått jobb som biträdande justitieminister till Gerd Lundin.
För första gången börjar han tvivla på sitt yrke, när han försvarar en präst som påstår sig vara oskyldigt anklagad för hustrumisshandel. Dessutom kompliceras saker av att en annan av hans klienter, en hemlös narkoman, råkar ut för en mystisk dödsolycka.
Gerd har en otäck känsla av att hon är förföljd och Susanne får veta hur det är när journalister jagar politiker med blåslampa.

När regeringskansliet utsätts för en hackerattack är katastrofen ett faktum. Hela landet står på randen av ett sammanbrott.


Antal CD: 10 CD
Uppläsare: Tomas Bolme
Speltid: 11,5 timmar

Mer info: 
http://www.norstedts.se/bocker/utgiven/2013/Sommar/bodstrom_thomas-populisten-cd-skiva/