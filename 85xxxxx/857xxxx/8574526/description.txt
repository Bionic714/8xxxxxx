Med Onda aningar bekräftar Fay Weldon än en gång att hon är Englands vassaste, vitsigaste satiriker.
l denna välkomponerade roman väcks skådespelerskan Alexandras onda aningar, när maken, teaterkritikern Ned Ludd, hastigt och oväntat dör i en hjärtattack en tidig morgon. Den lantligt idylliska fasaden spricker och frågorna hopar sig. Varför gråter den fula och fjantiga Jenny Linden så hejdlöst, hon som bara befinner sig i utkanten av det lyckade parets umgänge? Varför befann sig Alexandras bästa väninna i huset och varför bytte hon lakanen i deras säng? Och var exakt hittade hon kroppen? Hela världen tycks känna till Neds amorösa eskapader utom den sörjande änkan. När hennes värsta farhågor besannas en efter en, planerar hon en gruvlig hämnd...
