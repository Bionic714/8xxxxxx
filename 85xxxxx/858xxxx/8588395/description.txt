Camilla Grebe / Paul Leander Engström / Dirigenten från Sankt Petersburg

Kampen om de riktigt stora pengarna.

Moskva 2003. Det luktar lågoktanig bensin, svett och byggdamm. Primitivt, brutalt och löftesrikt, precis som Ryssland, tänker den svenske finansmannen Tom Blixen på väg till sitt arbete på Pioneer Capital, landets ledande investmentbank.
De senaste åren har enorma förmögenheter skapats över en natt och många har fått betala med livet i huggsexan om landets rikedomar.
Den största möjligheten i firmans historia har just öppnat sig och Tom utses att föra affären i hamn. Uppdragsgivaren är Rysslands största oljebolag, som leds av den mäktige oligarken Romanov.

Tom tror sig kunna hantera den korruption och brutala maktkamp som är självklara inslag i det ryska affärslivet, men finner sig snart indragen i en våldsspiral som kostar flera av hans närmaste livet.
När allt ter sig nattsvart får han oväntad hjälp av den ryske åklagaren Sergej Skurov. Deras efterforskningar leder dem in i maktens allra innersta kretsar i Kreml.
Mitt i infernot finns också den sköra relationen till medicinstudenten Olga och hennes allvarliga lilla dotter Ksenia med de långa röda flätorna ska de behöva plikta med livet för Tom Blixens affärer?

Dirigenten från Sankt Petersburg är på samma gång en fängslande thriller och en unikt initierad skildring av Ryssland i början av 2000-talet, då de största rikedomarna i modern tid skapades inom loppet av några år. Dirigenten från Sankt Petersburg är första delen i den planerade trilogin Moskva Noir.


Antal CD: 10 CD
Uppläsare: Shanti Roney
Speltid: Ca 13 timmar

Mer info: 
http://www.damm.se/Bocker/Bokpresentationssida/?articleId=9311