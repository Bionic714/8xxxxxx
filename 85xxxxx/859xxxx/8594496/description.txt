DOA: Dead or Alive è un film del 2006 diretto da Corey Yuen. È basato sulla serie di videogiochi Dead or Alive, creata dal Team Ninja della Tecmo.

Contattati dopo aver dimostrato le loro abilità, sedici combattenti vengono invitati al DOA, il torneo internazionale di arti marziali più famoso al mondo. Ogni combattente viene scelto in base alla sua arte di combattimento, scontrandosi con gli altri campioni che rappresentano un'arte marziale.

Kasumi, principessa ninja, viene scelta per il DOA dopo essere fuggita dal suo palazzo reale, atto di alto tradimento che la trasforma in una traditrice per il suo clan. Il prezzo da pagare è la morte, ma la ricerca di suo fratello, Hayate, è molto più importante per lei. Christie, una ladra professionista, viene contattata dopo aver rapinato una banca ad Hong Kong, ed essere riuscita ad eludere la polizia di Hong Kong. Insieme a Max, che si prende il merito della rapina, viene invitata al torneo. Tina, una prowrestler, riceve l'invito dopo aver messo K.O. un gruppo di pirati che volevano rubare il suo panfilo...